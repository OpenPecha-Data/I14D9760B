༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
ImageGroup:
W30426
||2003305763
11 PD30303
7105042788
LCCN:
ISBN:
Title:
དེབ་ཐེར་དཀར་པོ
|deb ther dkar po
དགེ་འདུན་ཆོས་འཕེལ་
Author:
|dge 'dun chos 'phel
na
Descriptor:
Original Publication:
n/a;n/a
Place:
Ipe cin
Publisher:
mi rigs dpe skrun khang
2002
Date:
Volume:
Total Volumes:
TBRC Pages:
1
In/a
Introductory Pages:
Text Pages:
Scanning Information:
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006.



དགེ་འདུན་ཆོས་འཕེལ་གྱིས་བརྩམས།
དུ
1:|:
་སྔ་
་
འདུན་
ལ༌ ། བ རག་
ཡོང་ཚུན་
གྲོལ། ། ། །
སྐྱོབ་པ་
དྲག་
ན དེ ལ ད་
གྱིད་
བ་ལ། དྲང༌།།
དེབ་ཐེར་དཀར་པོ།།
(
ཚུན
ཇིབྦགླེང་དོག་པོ།
་
་
་
དེབ་ཐེར་་་ ་་་ ཡ་ངོ ། ། །
ད ག ད་
ཆོང་
༼ག –དེ ནས་
་
བ་ལགས་ལ་སྤྱི་
གྱིང་
་ ་
་
ཡག་ངར།།
1:|
དྲ་ལ། ལུང་དང་། ལ་
མི་རིགས་དཔེ་སྐྲུན་ཁང་། །
ཡཐོང་ལ། ནད་རྟགས།་དབྱེ་



དཔེ་སྐྲུན་གསལ་བཤད།
-
ཞལ་རྩོམ་འདི་ནི་1946 ལོར་བརྩམས་ཤིང་མཇུག་མ་རྫོགས་པར་འཕྲོས་ཅན་
དུ་ལུས། དེབ་ནང་རྩོམ་པ་པོས་ཐོག་དང་པོར་ཏུན་ཧོང་ཡིག་ཆ་དང་རྒྱ་ཡིག་གི་ལོ་
རྒྱུས་ཡིག་ཆ་ཕོན་ཆེན་པོ་སྤྱད་ནས་བོད་ཀྱི་བཙན་པོ་རིམ་བྱུང་སྐབས་ཀྱི་སྤྱི་ཚོགས་
དང་། ཆབ་ སྲིད། དཔལ་འབྱོར། རིག་ གནས། གོམས་སྲོལ་ སོགས་ ཕྱོགས་
ཡོངས་ལ་ཞིབ་འཇུག་དང་དཔྱད་སྒྲུབ་དང་བའི་མགོ་ལྕོག་ལྡེམ་པ་མང་དུ་གནང་
ཡོད་པས་ཉེ་རབས་དང་དེང་རབས་བོད་རིག་པའི་སྡིངས་ཆར་སྙན་པའི་བ་དན་་
ཕྱོགས་བཅུར་གཡོ།
དེབ་འདི་དཔེ་སྐྲུན་བྱེད་སྐབས་1990 ལོའི་ཟླ་4 པར་བོད་ལྗོངས་བོད་ཡིག་
དཔེ་རྙིང་དཔེ་སྐྲུན་ཁང་གིས་བསྐྲུན་པའི་《གངས་ཅན་རིག་མཛོད་》(དེབ་གསུམ་
པ་)《དགེ་འདུན་ཆོས་འཕེལ་གྱི་གསུང་རྩོམ་》(དེབ་གསུམ་པ་)དང་། 1988 ལོའི་
ཟླ་1 པོར་སི་ཁྲོན་མི་རིགས་དཔེ་སྐྲུན་ཁང་གིས་བསྐྲུན་པའི་《མཁས་དབང་དགེ་
འདུན་ཆོས་འཕེལ་གྱི་གསུང་རྩོམ་ཕྱོགས་སྒྲིག་》སོགས་ལ་ཟུར་ལྟ་བྱས་པ་ལས་ཐ་སྙད་
འགའ་ཞིག་ལ་དོགས་གཞི་བྱུང་ཡང་མ་བཅོས་སོར་འཇོག་བྱས་ཡོད། གཞན་དེབ་
འདི་ནི་བཅིངས་འགྲོལ་སྔོན་བརྩམས་པ་ཞིག་ཡིན་སྟབས་ལོ་རྒྱུས་ཀྱི་བཀག་རྒྱ་ངེས་
ཅན་ཞིག་ཐེབས་ངེས་པས་གཟིགས་དཔྱད་སྐབས་བླང་དོར་གྱི་ཆ་ལ་ གཟབ་པར་
འཚལ།
མི་རིགས་དཔེ་སྐྲུན་ཁང་།



༄༅། །ན་མ་སྡེ་ལོ་ཀྱ་ནཱ་ཐཱ་ཡ།
འདྲེན་པ་འགྲོ་བའི་ལེགས་བྱས་འོ་མའི་མཚོར། །
དགྱེས་པའི་རྦ་རླབས་འཁྱིལ་བའི་ཞལ་སྒོ་ནས། །
ཟླ་བའི་མདངས་ལྡན་ཐགས་བཟང་བཞི་བཅུའི་ཚེམས། །
འཛུམ་པའི་འོད་ཀྱིས་ཁྱེད་ལ་སྲུང་གྱུར་ཅིག །
རིགས་ཀྱི་མུ་ཏིག་ཆེ་བའི་འོད་ལྡན་འོད་གསལ་ལྷ་
ཡི་གདུང་བརྒྱུད་འཛིན། །
སྡེ་བཞིའི་ལྷུན་ཆགས་སྲིད་ཀྱི་གངས་རི་གངས་ཅན་
དབུས་ན་མཐོ་བར་བྱས། །
བཀའ་ཡི་བསྐྱངས་པའི་འབངས་ཀྱི་བདེ་སྐྱིད་བདེ་ལྡན་
ཞིང་གི་རྗེས་འགྲོར་མཛད། །
ཀུན་རིག་འཕྲུལ་མངའ་སྲིད་པའི་མེས་པོ་མེས་དབོན་
རྣམ་གསུམ་རྒྱལ་གྱུར་ཅིག །
ལྷ་གཅིག་ཕྱག་ན་པདྨོ་མི་རྗེའི་ཚུལ། །
ལུགས་གཉིས་འཁོར་ལོ་བསྒྱུར་བའི་དབང་ཕྱུག་ཆེ། །
སྲིད་གསུམ་ཟིལ་གནོན་སྲོང་བཙན་སྒམ་པོ་ཡིས། །
མཐའ་བཞིའི་རྒྱལ་ཁམས་དབང་དུ་བསྡུས་པའི་ཚུལ། །



ངེས་པའི་སྒྲོས་དང་གསལ་བའི་ལོ་ཚིགས་སུ། །
བཀོད་པའི་ཡིག་རྙིང་ཇི་སྙེད་བསྒྲིགས་པ་ལས། །
བོད་ཁམས་དང་པོའི་སྲིད་དང་དབང་གི་ཚད། །
ཅུང་ཟད་འཇལ་པའི་སྤོབས་པ་བདག་ལ་སྐྱེས། །
སྙིང་སྟོབས་དགུ་འགྱུར་སྲོག་གི་དབྱུག་པ་ལ། །
རྟ་མཆོག་ཁྲོས་པའི་བཀའ་ཡི་རྒྱས་བཏབ་པའི། །
སྲིན་པོ་གདོང་དམར་བོད་ཀྱི་དམག་དཔུང་གིས། །
སུམ་ཉིས་ས་ཡི་དཀྱིལ་འཁོར་བཟུང་ཞེས་གྲགས། །
༥
མཐོ་ རིས་ འོད་ གསལ་ ལྷ་ ཡི་ བརྒྱུད་ དུ་ འཁྲུངས་ ཤིང་།
ལུགས་ཟུང་ཐབས་ཤེས་གསེར་གྱི་འཁོར་ལོས་ཡངས་པའི་ས་ཆེན་
གྱི་ཁྱོན་ལ་དབང་བསྒྱུར་བའི་༧གོང་མ་འཕྲུལ་གྱི་ལྷ་བཙན་པོ་དེ་
དག་ནི། ངེས་པའི་དོན་དུ་འཕགས་མཆོག་རིགས་གསུམ་་་་་
མགོན་པོ་མིའི་རྣམ་པར་བྱོན་པ་ཙམ་དུ་མ་ཟད་ཀྱི། ཐུན་མོང་
སྐྱེ་བོའི་སྣང་ངོར་ཡང་། རྒྱ་གར་གྱི་རྒྱལ་པོ་ཤྲཱི་ཧཎ། རྒྱ་ནག་
ཐང་གུར་གྱི་གོང་མ་ཐེ་ཙུང༌། ཏ་ཟིག་གི་ རྒྱལ་པོ་ཡིཏྟི་ གེརྡ་
སོགས་ལས། ཆབ་སྲིད་མངའ་ཐང་དཔུང་སྟོབས་ལ་ སོགས་
པའི་ཆ་གང་ཐད་ནས་ཀྱང་དམན་པ་མ་ཡིན་པས། རང་རེ་
རྣམས་ལ་ཡང་སྔོན་གྱི་དུས་སུ། རྒྱལ་བློན་དེ་དག་གིས་ལོ་དང་



ཟླ་བ་རེ་བཞིན་ཅི་མཛད་ཀྱི་ལོ་རྒྱུས་རྒྱལ་རབས་ཤིན་ཏུ་རྒྱས་པ་
ཡོད་པར་གོར་མ་ཆག་ལ། འོན་ཀྱང་ལྷ་སྲས་དར་མའི་རྗེས་སུ་
འབངས་གྱེན་ལོག་བྱུང་བ་ནས་བཟུང་བོད་ཁམས་སིལ་བུར་་་་
འཐོར་ཏེ། རྒྱལ་རྒྱུད་རྣམས་ཀྱི་བཞུགས་ས་ཡུལ་དུ་མར་སྤོས་པ་
དང་། སྟོད་སྨད་ཀྱི་ཧོར་དམག་གི་འཇིགས་པ་ལན་གཉིས་སམ་
གསུམ་དུ་བྱུང་བ་སོགས། ཁམས་ཀྱི་དར་རྒུད་སྣ་ཚོགས་བྱུང་
བའི་བར་ལ་རྒྱལ་རབས་རྣམས་ཀྱང་རྩ་མེད་དུ་ཡལ་ཏེ། དུས་
ཕྱིས་ཙ་ན་ཆོས་དང་འབྲེལ་བའི་མཛད་ཕྲིན་ཅི་གནང་གི་ལོ་རྒྱུས་
ཙམ་ལས་ལྷག་མར་མ་ལུས་པ་འདི་ལྟར་གྱུར་ཅིང༌། དེའི་ཕྱིར་
ཆེས་མངོན་མཚན་ཅན་གྱི་བྱུང་བ་དཔེར་ན། བོད་དམག་རྒྱ་
གར་དུ་སླེབས་ཏེ། རྒྱ་གར་ཡུལ་དབུས་ཀྱི་རྒྱལ་ས་ཀཱ་ནྱ་ཀུཌ་
བཟུང་ཞིང་། རྒྱལ་པོ་སྲིད་སྒྲུབ་བཙོན་དུ་བཅུག་སྟེ། གྲོང་ཆེ་
ཆུང་བརྒྱ་དང་བརྒྱད་ཅུ་ཙམ་བོད་ཀྱི་འབངས་སུ་ཆུད་པ་དང༌།
བལ་ཡུལ་ནི་དེའི་གོང་སྔ་མོ་ཞིག་ནས་བོད་ཀྱི་ཆབ་འོག་ཏུ་ཆུག་སྟེ་
མི་རབས་གཅིག་ལྷག་ཙམ་དེ་མུས་སུ་བསྡད་པ་དང་། རྒྱ་ནག་
རི་བོ་རྩེ་ལྔ་ལས་ཀྱང་བརྒལ་ནས་བོད་ཀྱི་དཔུང་ཆེན་སླེབས་ཏེ།
གོང་མ་རང་ཡང་ལན་གཅིག་ཁྲི་ལས་ ཕབ་པ་དང་། དེ་་་་་་
མཚུངས་གྲུ་གུ་དང་ལི་ཡུལ་དང་ཡུན་ནན་སོགས་ཀྱང་བོད་ཀྱི་
འོག་ཏུ་ལོ་བརྒྱ་ཕྲག་ལྷག་པར་གནས་པ་སོགས། བདེན་པ་རྭ་



སྤྲོད་གཏོང་ནུས་པའི་རྒྱལ་རབས་ཀྱི་ཆ་ཤས་བརྗེད་དུ་འཕང་བ་
འདི་འདྲ་དག་ཀྱང་། ཐ་ན་ཕྱི་རྒྱའི་མཁས་པ་ལོ་རྒྱུས་སྨྲ་བ་དག་
གི་ཁྲོད་ན་ཡང་ཁྱབ་བརྡལ་དུ་གྲགས་མོད་ཀྱི། རང་ཡུལ་གྱི་མི་
རྣམས་ལ་ནི་ཕལ་ཆེར་རྒྱུས་ཡོད་མེད་ཀྱིས་མཚམས་སུ་སླེབས་ལ།
རྒྱ་གར་དུ་དམག་དྲངས་པའི་ལོ་རྒྱུས་ནི་རྦ་བཞེད་དུ་ཡང་རྒྱས་
ཙམ་བྱུང་ཞིང་། གོང་མ་རྒྱལ་ས་ནས་བྲོས་ཚུལ་སོགས་རྩེ་ཞོལ་
གྱི་རྡོ་རིང་ ལྷོ་ངོས་སུ་ཡང་གསལ་བར་ཡོད་དེ་འོག་ ཏུ་འགོད་་
པར་བྱའོ། །
དེས་ ན་ འདིར་ གང་ ཞིག་ ཆེད་ དུ་ བརྗོད་ པར་ བྱ་ བ་ ནི།
བཙན་པོ་ཡབ་སྲས་དེ་དག་གིས། འཇིག་རྟེན་སྲིད་ལུགས་དང་
འབྲེལ་བའི་མཛད་སྒོ་ཅི་དང་ཅི་གནང་གི་ལོ་རྒྱུས་དང༌། དྲག་
པོ་གཡུལ་གྱི་སྒོ་ནས་ཆབ་སྲིད་དང་རྒྱལ་ཁམས་ཀྱི་རྒྱ་ཁྱོན་ཇི་ཙམ་
དུ་བསྐྱེད་པའི་མཛད་ཚུལ་ཙམ་ཞིག་གཙོ་བོར་བཏོན་ཏེ་འཆད་པ་
ལགས་པས། རྒྱལ་པོ་ཡབ་ཡུམ་གྱི་ཐུན་མོང་མ་ཡིན་པའི་ངེས་
དོན་གྱི་རྣམ་ཐར་དག་དང༌། དམ་པའི་ཆོས་ཀྱི་ཕྱོགས་སུ་ཕྱག་
རྗེས་ཇི་ལྟར་བཞག་པའི་ཚུལ་རྣམས་ནི། ཆེས་ཡོངས་སུ་གྲགས་
པ་ལགས་པས་འདིར་ཅུང་ཟད་ཙམ་ཡང་བཟློས་པའི་ངལ་བ་མ་
བྱས་སོ། །



མངའ་བདག་ལྷ་ཡི་མཛད་པའི་དབང་ཐང་དང་། །
རྒྱལ་རབས་བརྒྱུད་ཀྱི་ལོ་ཁམས་གུང་བསྒྲིགས་ཏེ། །
ཚུལ་གསུམ་རྩིས་ལ་བབས་པའི་བུ་མོ་འདི། །
གཟུར་གནས་མཁས་པའི་བུ་ལ་བག་མར་བྱིན། ། ཅེས་བྱ་
བ་ནི་བར་སྐབས་ཀྱི་ཚིགས་སུ་བཅད་པའོ། །
འདིར་འོག་གི་རྒྱལ་རབས་རྟོགས་པའི་ཡན་ལག་ཏུ་གྱུར་
པའི་གཞི་འགའ་ཞིག་ཐོག་མར་དཔྱད་པ་ལ། རེ་ཞིག་ཡུལ་གྱི་
མིང་དང་རྒྱལ་བློན་གྱི་ཐ་སྙད་བཏགས་ཚུལ་སོགས་ལ་བསམ་པར་
བྱ་ སྟེ། དེ་ཡང་རང་རེའི་ཡུལ་ འདི་ ལ་ ཆེས་སྔ་མོ་ཞིག་ནས།
རང་ སྐད་དུ་བོད་ཀྱི་ཡུལ་ཞེས་བྱ་བར་ གྲགས། རྒྱ་གར་པ་་་
རྣམས་རང་རེ་ལ་བྷོ་ཊ་བྱ་བར་འབོད། དེ་ནི་གནའ་དུས་ཀྱི་
ཀློགས་ལ་བོད་ཅེས་བརྗོད་ཚེ་བོ་དང་ད་སྒྲ་གཉིས་ཀ་གསལ་བར་
འཐོན་པའི་དབང་གིས། བོད། བྷོད། བྷོཊ། ཞེས་རིམ་
གྱིས་འགྱུར་ནས། དོན་ལ་བོད་བྱ་བའི་ཚིག་འདི་ ག་ རང་རྒྱ་
སྐད་དུ་ ཕར་ལ་ཟུར་ཆག་པ་ཡིན་གྱི། རྒྱ་ གར་ པས་ཚུར་་་་་་་
བཏགས་པ་ཞིག་ནི་མིན་པར་སེམས། དེ་མིན་ཁ་བའི་ལྗོངས་
དང་གངས་ཅན་སོགས་ནི་ཧི་མཱ་ལ་ཡ་དང་ཧི་མ་བནྟ་སོགས་ཀྱི་
དོན་བསྒྱུར་བ་ཡིན་པས། འཕགས་ཡུལ་གྱི་བསྟན་བཅོས་ལ་
5



གྲགས་པའི་ཐ་སྙད་ཙམ་ཡིན་ཞིང་། བརྡ་དེ་ཡང་སྔ་དུས་སུ་
བོད་ཀྱི་ལྷོ་ཕྱོགས་ན་ཡོད་པའི་གངས་རིའི་རྒྱུད་གཅིག་པུའི་མིང་
ཡིན་ལ། རིམ་གྱིས་བོད་ཡུལ་སྤྱིའི་མིང་དུ་ཆགས་པ་སྟེ། འདི་
འདྲ་བ་གཞན་ཡང་དཔེར་ན། དིང་སང་རྒྱ་གར་ལ་ཧིན་དུ་སྒྲ
ན་དུ་གྲགས་པ་འདི་ཡང་པར་སིག་གི་ཐ་སྙད་ཡིན་ཞིང་། དེ་
དག་གི་སྐད་ལ་སིན་དྷུ་ལ་ཧིན་དུ་དང༌། སཔྟ་ལ་ཧསྟ་(བདུན་
ཕྲག་གཅིག་གི་མིང་)སོགས་སུ་འབོད་པས། ཧིན་དུ་བྱ་བ་ཡང་
ཐོག་མར་རྒྱ་གར་ནུབ་ཕྱོགས་ཀྱི་སིདྡྷའི་ཡུལ་གཅིག་པུའི་མིང་ཡིན་
ལ། རིམ་གྱིས་རྒྱ་གར་སྤྱིའི་མིང་དུ་འཇགས་པ་བཞིན་ནོ། ། །
ད་ལྟ་རྒྱ་ནག་མ་གཏོགས་པའི་ཡུལ་ཆེན་ཀུན་ཏུ་བོད་ཀྱི་
མིང་ལ་ཏི་བྷད་བྱ་བར་གྲགས། འདི་ནི་རྒྱ་ནག་པ་རྣམས་སྔོན་
དུས་སུ་བོད་ཀྱི་མིང་ལ་ ཏུའུ་ ཕན་དུ་ འབོད་པ་དང་། དེ་་་་་་
མཚུངས་སོག་པོའི་སྐད་དུ་ཐུ་བྷད་ཅེས་འབོད་པ་འདི་རང་ཟུར་
ཆག་པར་མངོན་ལ། འོན་ཀྱང་འགའ་ཞིག་ན་རེ། བརྡ་དེ་
ཐོག་མར་ཁ་ཆེའི་ཡུལ་དུ་གྲགས་ཤིང༌། དེ་ཡང་ཁོང་རྣམས་བླ་
དྭགས་ཕྱོགས་དང་འབྲེལ་ཆེ་བས། ཡུལ་དེ་བ་རྣམས་ལ་ནི་སྟོད་
བོད་དམ་སྟོད་པ་ཞེས་འབོད་པ་ལས་བརྡ་དེ་ཉིད་ཟུར་ཆག་གོ་
ཞེས་ཟེར། འོ་ན་བོད་ཅེས་བྱ་བའི་ཚིག་དེའི་དོན་གང་ཡིན་
ཟེར་ན། རྣམ་པ་གཅིག་ཏུ་ན་དོན་ཅི་ཡང་བཤད་དུ་མེད་པའི་
ས་ས་
6



འདོད་རྒྱལ་ཙམ་ཡིན་པའང་སྲིད། ཡང་ན་ནི་རྗེ་གཉའ་ ཁྲི་་
སོགས་ ལ་ བོད་ དེ་ དང༌ སྤུར་ རྒྱལ་ ཞེས་ འབོད་ པ་ དེ་ ཡང་།
ཡོངས་གྲགས་ཀྱི་བསམ་འཁྱེར་ལྟར་ན། ཡུལ་ གྱི་མིང་རྗེ་ལ་་
ཐོགས་པ་ལྟར་སྣང་མོད་ཀྱི། དོན་ལ་རྒྱལ་པོའི་མཚན་ཡུལ་ལ་
ཐོགས་པ་སོགས་ཀྱང་སྲིད་དོ། ། དཔེར་ན། ཅིན་གྱི་རྒྱལ་རྒྱུད་
ཀྱིས་བཟུང་བའི་རྒྱ་ནག་གི་ཡུལ་ཀུན་ལ་ཅིན་བྱ་བ་དང་། རྒྱལ་
པོ་བྷ་ར་ཏས་བཟུང་བའི་རྒྱ་གར་ཡུལ་ཀུན་ལ་བྷཱ་ར་ཏ་ཞེས་གྲགས་
པ་བཞིན་ནོ། །
གཡུང་དྲུང་བོན་རྣམས་ཀྱི་ལྟར་ན། ཐོག་མར་བོན་གྱི་
ཡུལ་ཞེས་གྲགས་པ་ལ་རྗེས་སུ་བོད་ཀྱི་ཡུལ་ཞེས་ཟུར་ཆག་པ་ཡིན་
ནོ་ཞེས་ཟེར་རོ། །བོད་དང་བོན་གཉིས་དོན་གཅིག་གོ་བྱ་བ་འདི་
ངེས་པར་བཞད་གད་སློང་བའི་གཏམ་དུ་སྣང་མོད་ཀྱི། ཅུང་
ཟད་ཅིག་བསམ་དགོས་པ་ཡང་ཡིན་ཏེ། དེ་ཡང་རྗེ་གནམ་རི་
སྲོང་བཙན་ཡན་ཆོད་ལ། འདི་ཡུལ་གང་པོ་ན་གཡུང་དྲུང་བོན་
གྱི་ཆོས་ལུགས་འབའ་ཞིག་དར་བས། མིང་དེ་སྐད་གྲགས་ཀྱང་
ཡ་མཚན་རྒྱུ་ཆེར་མེད་ལ། རྒྱ་ནག་པ་རྣམས་སྔོན་དུས་སུ་བོད་
ཡུལ་ལ་ཕོན་གྱི་ཡུལ་ཞེས་འབོད་པ་ཡང་བོན་ཅེས་བྱ་བའི་སྒྲ་དང་
ཉེ་བས་སོ། །དེར་མ་ཟད་གནའི་ཐ་སྙད་ལ་རྗེས་འཇུག་གི་ད་ན་
གཉིས་ཕན་ཚུན་བརྗེས་ པ་ ཡང་ ཤིན་ ཏུ་ མང་ སྟེ། དཔེར་ན།
7



བཙན་པོ་དང་བཙད་པོ། ཆུན་པོ་དང་ཆུད་པོ་སོགས་རེས་མོས་
སུ་བྲིས་པ་བཞིན་བོན་དང་བོད་གཉིས་ཀ་ཡང་ཕན་ཚུན་བརྗེ་
སྲིད་པས་སོ། ། སོག་ཡུལ་འགར་ཡང་བོན་ལུགས་བྱེད་པ་དག་ལ་
བོད་དམ་པོ་ཞེས་ཐ་སྙད་ཆགས་པར་འདུག འོན་ཀྱང་ཁ་ཆེའི་
ཡུལ་དུ་དར་རྒྱ་ཆེ་བའི་ཨི་ས་ལེམ་གྱི་ཆོས་ལུགས་ལ་ཁ་ཆེའི་ཆོས་
ཞེས་གྲགས་པ་བཞིན་དུ་བོད་ཀྱི་ཡུལ་ན་གཤེན་རབས་ཀྱི་ཆོས་
དར་བའི་རྒྱུ་མཚན་གྱིས་ཡུལ་གྱི་མིང་ཆོས་ལ་ཕར་ཐོགས་པ་ཡིན་
ནམ། ཆོས་ཀྱི་མིང་ཡུལ་ལ་ཚུར་བཏགས་པ་ཡིན་སོགས་ནི་ལོ་
ཉིས་སྟོང་ལོན་པའི་རྒན་པོ་འདྲ་ཡོད་ན་དྲི་བར་ཟད་མོད་གཞན་
སུ་ཞིག་གིས་ཤེས་པར་ནུས། ནང་གསེས་ཀྱི་ཡུལ་རྣམས་ལས།
དབུས་དང་གཙང་ཞེས་བྱ་བའི་དབུས་ནི་ཡུལ་ གྱི་དཀྱིལ་དང་།
ཆུ་ཀླུང་ཆེན་པོ་ལ་གཙང་པོར་འབོད་པ་ལས། དེའི་རྒྱུད་ན་
ཆགས་པའི་ཡུལ་སྡེ་རྣམས་ལ་གཙང་པ་ཞེས་ཐ་སྙད་ཐོགས་ཤིང་།
སྤྱིར་གཙང་ནི་ཡུལ་གྱི་ཕུ་དང་གཙོ་བོ་སོགས་ལ་བྱ་སྟེ། ལུང་
པའི་ཕུ་མདོ་བྱ་བ་ལ། གཙང་མདའ་བྱ་བ་དང་། ལྷ་ཁང་
སྦུག་མ་ལ་གཙང་ཁང་དུ་འབོད་པ་དང༌། མགྲོན་གྱི་གཙོ་བོར་
འབུལ་བའི་བླ་སྡེར་ལ་གཙང་སྡེར་དུ་གྲགས་པ་ལྟ་བུའོ། །
མངའ་རིས་སྐོར་གསུམ་བྱ་བའི་མངའ་རིས་ནི་རྒྱལ་པོའི་
ཆབ་འབངས་ཀྱི་མིང་ སྟེ། རྒྱལ་པོ་ལ་མངའ་བདག་དང་་་་་་



འབངས་ལ་མངའ་རིས་སུ་གྲགས་ཤིང་། དེ་ཡང་དུས་ཕྱིས་ཆོས་
རྒྱལ་གྱི་གདུང་རྒྱུད་མགོན་གསུམ་སོགས་ཀྱིས་ཡུལ་དེ་ཙམ་ཞིག་ལ་
དབང་མཛད་པ་ན། ཆབ་འབངས་ཀྱི་ཡུལ་དེ་ཁོ་ན་ལ་མངའ་
རིས་ཞེས་ཟུར་དུ་མིང་བཏགས་པ་ཡིན་ནོ། ། དེའི་ཕྱིར་བོད་དང་
བོད་ཆེན་པོ་བྱ་བ་ཡང་། རྒྱལ་པོའི་འབངས་ སུ་ཡོད་ པའི་་་
མངའ་རིས་ཙམ་ལ་བོད་དང་། དེའི་ལྷག་མའི་ཡུལ་རྣམས་ལ་
བོད་ཆེན་པོར་འབོད་པ་སྟེ། འགའ་ཞིག་གིས་བོད་བྱ་བ་དབུས་
གཙང་དང་། བོད་ཆེན་པོ་བྱ་བ་མདོ་ཁམས་ལ་བྱེད་ཟེར་བ་
ཡང་མི་བདེན་ཏེ། འབྲོམ་གྱིས་ཇོ་བོ་ལ་བོད་ཆེན་པོ་ན་བསམ་
ཡས་གཙུག་ལག་ཁང་དང་དགེ་འདུན་གྲངས་མེད་པ་བཞུགས་
པས་དེར་གཤེགས་པར་ཞུས་ཚུལ་རྣམ་ཐར་དུ་གསལ་བ་བཞིན་
ནོ། ། །
ཁམས་དང་ཨ་མདོ་བསྡོམས་པའི་ ཤར་ཕྱོགས་ཀྱི་ཡུལ་་་
བྱིངས་ལ་ཁམས་ཞེས་གྲགས་ཤིང༌། ཁམས་ནི་ས་མཐའ་ལ་བྱས་
པ་སྟེ། མཐའི་རྒྱལ་ཕྲན་ལ་ཁམས་ཀྱི་རྒྱལ་ཕྲན་དུ་འབོད་པ་ལྟ་
བུའོ། ། ཨ་མདོ་བྱ་བ་ནི་མདོ་བྱ་བའི་ཚིག་འདིའི་སྔོན་འཇུག་དག་
པར་ཀློགས་པའི་དབང་གིས་ཨ་སྒྲ་ཞིག་སྔོན་ལ་རང་བཞིན་གྱིས་
བྱུང་བ་ཙམ་ཡིན་ལ། ཨ་མདོའི་ཡུལ་སྤྱི་ལ་ སྔ་མོའི་དུས་ན་
བཙོང་ཁ་བདེ་ཁམས་སུ་གྲགས་ཤིང་། དེ་ལ་ཡང་ད་ལྟའི་ཟི་



ལིང་ཕྱོགས་ཀྱི་ཡུལ་ཆ་འདི་ལ་བཙོང་ཁ་དང༌། དེའི་ལྷག་མའི་
ཡུལ་ལ་བཙོང་ཁ་ཆེན་པོར་འབོད་དེ། རྩེ་ཞོལ་གྱི་རྡོ་རིང་ལ་
ཡང་མིང་བྱུང༌། ལི་ཡུལ་ནས་རྙེད་པའི་རྒྱལ་རབས་དེར་ཡང་།
ཁྱིའི་ ལོ་ ལ་ བབས་ ཏེ། བཙན་ པོ་ བྱང་ རོལ་ དུ་ གཤེགས།
དགུན་བློན་ཆེན་པོ་ཁྲི་འབྲིངས་ཀྱིས་བཙོང་ཀ་ཆེ་ཆུང་དུ་དམག་
དྲངས། རྒྱའི་དམག་ དཔོན་ ཐུག་ པུ་ ཤི་ བཟུང་ སོགས་ བྱུང་།
དེ་ལྟར་རྒྱལ་པོ་གཅིག་གིས་མངའ་མཛད་པའི་མཐའ་དབུས་ཀྱི་
ཡུལ་གྲུ་སྤྱིའི་མིང་ལ་རྒྱལ་ཁམས་དང༌། ནང་གསེས་ཀྱི་ཚལ་ཁ་
སོ་སོའམ། བློན་ཆེན་གཅིག་གིས་དབང་བའི་ས་རྣམས་ལ་བློན་
ཁམས་ བྱ་ བའི་ ཐ་ སྙད་ ཀྱང༌ རྒྱལ་ རབས་ རྙིང་ བ་ འགར་ སྣང༌།
རྒྱ་དང་དམག་འཐབ་པའི་གཡུལ་གྱི་ཞིང་ཕལ་མོ་ཆེ་ནི་ཨ་མདོའི་
ཡུལ་ཆ་འདི་དག་ཡིན་ལ། རྨ་ཀླུང་བྱང་རྒྱུད་ཀྱི་ཕྱོགས་རྣམས་
ན་རྒྱ་ཁྲག་ཐང་དང་རྒྱ་དུར་ཐང་ལ་སོགས་པའི་མིང་ཆགས་པའི་
ས་མིང་མང་པོ་ཡོད་ཅིང༌། དེ་དག་ཏུ་རྒྱ་དང་འཐབ་མོ་བཀྱེ་
བའི་གཏམ་རྒྱུད་ཀྱང་གནས་སོ། །དེར་མ་ཟད་ཨ་མདོའི་རིགས་
དེ་ཕལ་ཆེར་ནི་སྔོན་གྱི་དམག་མི་ཕྱོགས་དེར་སླེབས་པ་དག་ལས་
མཆེད་པར་མངོན་ཞིང་། གནའ་དུས་ཀྱི་དབུས་གཙང་གི་རུས་
རྙིང་སྐྱི་དང་ཉང་དང་ཁྱུང་པོ་ལ་སོགས་པའི་མིང་ཅན་གྱི་མི་སྡེ་
ཡང་མང་། ཅོ་ནེ་པ་རྣམས་སྲོང་བཙན་གྱི་དམག་ཡིན་སོགས་
10



ངག་སྒྲོས་ཀྱང་སྣང་། ལྷག་པར་ཡང་སྔོན་གྱི་སྲོལ་ལུགས་མ་
འགྱུར་བར་གནས་པ་ནི་འབྲོག་སྡེ་ཁག་རྣམས་ཡིན་ཞིང༌། ཁོང་
རྣམས་འབྲོག་དུད་སྐོར་རེ་མཉམ་དུ་སྡོད་པ་ལ་ཡང་རུ་པ་དང༌།
སྒར་ས་ཕན་ཚུན་སྤོ་བ་ན་ཡང་རུ་འགྲོ་བ་སོགས་ཀྱི་ཐ་སྙད་བྱེད་དེ།
རུ་ནི་བརྡ་རྙིང་ལ་དམག་གི་མིང་ཡིན་ཞིང༌། དམག་དཔོན་ལ་
རུ་དཔོན་དང༌། མདུང་ལ་རུ་མཚོན་སོགས་ཀྱི་ཐ་སྙད་ནི་ད་
ལྟའི་བར་ཡོད། སྔོན་བོད་གྱི་དམག་རྣམས་སྦྲ་ནག་ཕུབ་ནས་
འགྲོ་བ་ཡང༌། ཐང་ཡིག་ཏུ། གྲུ་གུ་ཡུལ་གྱི་ཨོང་དུ་མན་ཆད་
དུ། བོད་ཀྱི་དམག་དཔུང་སྦྲ་ནག་ཕབ་ནས་ནི། སོགས་་་་
གསུངས་པ་ལྟ་བུ་ཡིན། འདིས་མཚོན་ནས་བོད་ཡུལ་སྟོད་སྨད་
ཀུན་ཏུ་ཡང་གཡས་རུ་དང་གཡོན་རུ། གུང་རུ་དབུ་རུ་སོགས་
ཀྱི་ཐ་སྙད་ཡོད་པ་དག་ཀྱང་། སྔོན་གྱི་ཚེ་བཙན་པོའི་གཡས་
གཡོན་ མདུན་ རྒྱབ་ ཏུ་ འགྲོ་ བའི་ དམག་ གི་ སྐོར་ ཚོ་ བཞི་ དང་།
དེ་དག་གི་ཐོག་མ་འདྲེན་པའི་རུ་འདྲེན་སྡེ་བཞི་སོགས་ཡོད་པ་
དེའི་ཐ་སྙད་ཡིན་ནོ། ། མདོ་སྨད་དང་འབྲེལ་བའི་ ཤར་དངོས་
ཀྱིས་ཡུལ་རྣམས་ལ་ཡང་། ཀ་ཆུ། ཐོ་ཆུ། སི་ཆུ་ལ་སོགས་
པའི་མིང་ཡོད་པ་དག་ལ། འགའ་ཞིག་གིས་ ཀ་ཇི་ སོའུ་ ཅུ་་་
སོགས་རྒྱ་སྐད་ཡིན་ཚུལ་དུ་བྲིས་ཀྱང་གདོན་མི་ཟ་བར་གཞུང་ཆུ་
ལས་ཡུལ་གྱི་མིང་བཏགས་པ། དཔེར་ན་ཀླུ་ཆུ་དང༌། རྫ་ཆུ་
11



ལྟ་བུའི་བོད་ཀྱི་ཐ་སྙད་ཡིན་ཏེ། དེ་ཡང་ཆུ་ཆེན་ཕལ་ཆེར་གྱི་ཆུ་
མགོ་བོད་ན་ཡོད་པས། ཆུ་མགོ་ནས་ཆུ་ མཇུག་བར་བོད་ཀྱི་
དཔུང་གིས་བཟུང་བ་ན་ཆུ་དེ་གའི་མིང་ཡུལ་ལ་བཏགས་པར་
མངོན། ཆེས་ཡ་མཚན་པ་ཐང་ཡིག་ཏུ། རྒྱ་ནག་གོང་མ་ལ་
ཡང་བེ་ཆུའི་རྒྱལ་པོ་ཞེས་བྲིས་ཏེ། དེ་ཡང་བེ་ཧེ་བྱ་བའི་ཆུ་ཆེན་
སན་ཤིའི་ཡུལ་དུ་འབབ་ཅིང་། སྔོན་གྱི་གོང་མའི་རྒྱལ་ས་ཡང་
ཕྱོགས་དེར་ཡོད་འདུག དེར་མ་ཟད་རྒྱ་ཡུལ་གྱི་དཀྱིལ་དག་ན་
ཡང་། མཛོ་མོའི་མཁར་དང༌། མཁར་སྔོན་ལ་སོགས་པ་བོད་
ཀྱི་ཐ་སྙད་ཡོད་པའི་གྲོང་ཁྱེར་མང་པོ་ཞིག་སྣང་བ་འདི་ཀུན་ཀྱང་།
སྔར་ཐང་དུས་སུ་བོད་ཀྱི་ལག་ཏུ་ཤོར་བའི་གྲོང་ཁྱེར་དེ་དག་གི་
གྲས་ཡིན་པར་སེམས།
ད་ནི་རྗེ་ བློན་ སོགས་ཀྱི་ ཐ་ སྙད་ ལ་ ཅུང་ ཟད་ དཔྱད་ན།
དེ་ཡང་བཙན་པོ་དང༌། རྗེ་དང༌། རྒྱལ་པོ་དང༌། མངའ་
བདག་དང་། བླ་སོགས་ནི་སྔོན་གྱི་བརྡ་ཡིན་ཞིང་། ས་སྐྱོང་
དང་མི་དབང་སོགས་ནི་ལེགས་སྦྱར་སྐད་ཀྱི་བྷུ་བཱ་ལ་དང་ན་རེནྡྲ་
སོགས་བསྒྱུར་བར་འདུག་པས་བསྟན་བཅོས་ཀྱི་ཐ་སྙད་ཙམ་ཡིན་
ནོ། ། དེ་མཚུངས་སྡེ་པ་བྱ་བ་ཡང་ཕྱིས་ཀྱི་ཐ་སྙད་ཡིན་ལ། དེ་
ཡང་རྒྱ་གར་པ་རྣམས་རྒྱལ་པོ་ལ་དེ་བ་སྟེ་ལྷ་ཞེས་འབོད་པ་དེ་ཟུར་
ཆག་ནས། ཁ་ཆེ་བ་རྣམས་ཀྱི་སྐད་ལ་བདེ་ཝང་དུ་འབོད་པའི་



ཐ་སྙད་དེ་ག་ཐོག་མར་མངའ་རིས་ཆོས་རྒྱལ་རྣམས་ལ་ཆོ་ལོར་
སྦྱར་ཞིང༌། ཕྱིས་རིན་སྤུངས་སྣེའུ་གདོང་གཙང་པ་སོགས་ལ་
ཡང་སྦྱར་རོ། ། ཡིག་རྙིང་དུ་བཙན་པོ་དང་བཙན་མོ་བྱ་བ་ལ།
བཙན་ཕོ་དང་བཙན་མོ་ཞེས་བྲིས་ཏེ། དེའི་ཕྱིར་ཕོ་བྲང་བྱ་བ་
ཡང་བཙན་ཕོ་བཞུགས་པའི་བྲང་ས་དང་། དེ་བཞིན་བླ་བྲང་
བྱ་བ་བླ་མ་བཞུགས་པའི་བྲང་སའམ་དབུ་གུར་སོགས་ལ་བྱེད་དེ།
དམག་སྒར་བཏབ་པ་ལ་དམག་གི་བྲང་བཏབ་པ་སོགས་འདུལ་བ་
ལ་ཡང་སྣང་བ་བཞིན་ནོ། །བཙན་མོ་བྱ་བ་དེ་ཡང་རྒྱལ་པོའི་ལྕམ་
གཅིག་པུ་ལ་མིན་པར་རྒྱལ་རིགས་ཀྱི་བུད་མེད་སྤྱི་ལ་སྦྱར་བ་འོག་
གི་རྒྱལ་རབས་ཀྱི་ཞར་ལ་ཡང་གསལ། ཨ་མདོ་རེབ་ཀོང་ཡུལ་
དུ་རྒྱལ་པོ་བློན་ཆེ་བཙན་མོ་བྱ་བའི་སྡེ་གསུམ་ཁད་ཉེ་བར་ཡོད་པ་
ཡང་། སྔོན་གྱི་བརྡ་ལ་སྦྱར་ན་རྒྱལ་པོ་བློན་ཆེན་བཙུན་མོ་་་
གསུམ་གྱི་མིང་དེ་ཁོ་ན་ལྟར་འདུག་པས། དེ་ཡང་དེ་གསུམ་གྱི་
མཚན་ལས་དྲས་པར་གོར་མ་ཆག །
བློན་ཆེན་དང་ཕྱི་བློན་ནང་བློན་བྱ་བ་དག་ཀྱང་སྔོན་གྱི་ཐ་
སྙད་ཡིན་ཞིང༌། མདུན་ན་འདོན་ནི་པུརོཧི་ཏ་བྱ་བའི་རྒྱ་སྐད་
བསྒྱུར་བ་སྟེ། རྒྱ་གར་གྱི་རྒྱལ་པོའི་ལས་ཚན་ཙམ་ཡིན་ཞིང་།
དེ་ཡང་རྒྱལ་པོའི་མདུན་དུ་སྐར་བཅོས་དང་རིག་བྱེད་ སོགས་
འདོན་པའི་བྲམ་ཟེ་བླ་མཆོད་རེ་ཡོད་པ་དེའི་མིང་ཡིན་མོད་ཀྱི།



ཕྱིས་ཀྱི་མཁས་པ་རྣམས་དེ་བཀའ་བློན་ལྟ་བུ་ ཞིག་གི་མིང་དུ་་
འཁྲུལ་ནས་སྣང་། དེས་ན་སྔོན་དུས་བོད་ཀྱི་རྒྱལ་པོ་ལ་སྐུ་བོན་
བྱ་བ་ཞིག་འདུག་པ་དེ་མདུན་ན་འདོན་གྱི་ཚོད་ཙམ་ཡིན། དེ་
བཞིན་དུ་ཞང་བློན་སྣ་བོ་ཆེ། བཙན་ཁ་བོ་ཆེ། ཨ་ཞ་མགོ་བོ་
ཆེ་བྱ་བ་ལྟ་བུ་དག་ཀྱང་། དིང་སང་གི་ལས་སྣེ་ཆེན་མོ། ཞལ་
ངོ་ཆེན་མོ། དབུ་མཛད་ཆེན་མོ་སོགས་དང་དོན་འདྲ་བ་ལ།
འགའ་ཞིག་གིས་དེ་མ་གོ་བར། ཆེན་པོའི་རིགས་སུ་འཁྲུངས་
པའི་སྔོན་དུས་ཀྱི་བླ་མ་འགའ་རེའི་མཚན་ལ་ཁ་ཆེ་དང་སྣ་བོ་ཆེ་
སོགས་སུ་གྲགས་པར་བརྟེན་དོན་མེད་པའི་མཚར་གཏམ་སྣ་་་
ཚོགས་སུ་སྨྲས་ནས་སྣང་། གཞན་ཡང་སྔོན་གྱི་དུས་སུ་ ས་་་་
མཚམས་ལ་མེལ་ཚེ་དང་སོ་བྱེད་པའི་བློན་པོ་དག་འཇོག་ཅིང་།
དེ་ཡང་ཕྱིའི་དགྲ་ལ་སོ་བྱེད་པའི་ཕྱི་སོ་བྱ་བ་ཞིག་དང༌། བོད་སྡེ་
རང་གི་ནང་དུ་སོ་བྱེད་པའི་ནང་སོ་བྱ་བ་གཉིས་ཡོད་པའི་ཕྱི་མ་ནི་
ད་དུང་ཡང་གོ་གནས་ཀྱི་མིང་དུ་ཡོད་ལ། དེ་དག་ལ་སོ་བློན་བྱ་
བའི་ཐ་སྙད་ཀྱང་རྡོ་རིང་སོགས་ལ་གསལ་ལོ། ། །
འོ་ན་སྔོན་གྱི་རྒྱལ་པོ་དང་། བློན་འབངས་དེ་དག་གི་
ཆས་དང་བཞུགས་ གནས་ ལ་ སོགས་ པ་ ཅི་འདྲར་ཡོད་སྙམ་ན།
དེ་ཡང་རྒྱལ་པོའི་ཆ་བྱད་ཀྱི་རྣམ་པ་རགས་ཙམ་ཞིག་ནི། རྒྱ་
ནག་གི་ཕོ་ཉས་མངའ་བདག་རལ་པ་ཅན་མཇལ་ཚུལ་འོག་ཏུ་
14



འགོད་པར་འགྱུར་པ་དེ་ལས་ཀྱང་ཤེས་པར་ནུས་ལ། དེ་མིན་
སྔོན་དུས་ཀྱི་ཡིན་ངེས་པའི་སྐུ་བརྙན་བྲིས་འབུར་ཅི་རིགས་ཞིག་
མཇལ་རྒྱུ་བྱུང་ན་ཡང་རྣམ་པ་གསལ་བར་འཆར་ནུས་མོད་ཀྱི་དེ་
འདྲ་ཡང་རྩད་ཆོད་པར་དཀའ། དེ་དུས་ཕྱིའི་རྒྱལ་ཁབ་ཀྱི་ཁྲོད་
ན་བོད་དང་མཛའ་འབྲེལ་ཆེ་བ་ནི་ ཏ་ ཟིག་ པ་ རྣམས་ ཡིན་ལ།
ཏ་ཟིག་ཡུལ་དུ་ནི་སྐབས་དེར་ནང་པའི་བསྟན་པ་དར་བར་མ་
ཟད། ཤེས་རིག་ཡོན་ཏན་གྱི་ཆ་ལ་ཡང་ཁོང་རྣམས་འགྲན་ཟླ་
དང་བྲལ་གཤིས། བོད་ཀྱི་རྗེ་བློན་རྣམས་ཀྱང་ཕལ་ཆེར་ཏ་ཟིག་
པའི་སྲོལ་ལུགས་གནང་བ་ཡིན་ནམ་སྙམ་སྟེ། སྲོང་བཙན་གྱིས་
དར་དམར་པོའི་ཐོད་བཞེས་པ་སོགས་ཀྱང་བཤད་ལ། ཟ་འོག་
གི་བེར་དང་། ཕྱགས་ལྷམ་སྣེ་འཁྱིལ་ བྱོན་ པ་ སོགས་ ཀྱང་ ཏ་
ཟིག་གི་སྲོལ་དང་འདྲ། ལར་ཟ་འོག་ནི་སྔོན་དུས་སུ་རྒྱ་གར་
ནག་གཉིས་ཀར་ཡང་གྱོན་སྲོལ་མེད་པར་འདུག རྗེས་སུ་་་
དཔོག་པའི་ཐབས་གཞན་ཞིག་ནི་འདི་ལྟར། རྒྱལ་ཁམས་སོ་
སོའི་ཡུལ་ལྷ་རྣམས་ནི་ཡུལ་དེ་དང་དེའི་སྔོན་གྱི་མི་གཙོ་བོ་དག་གི་
ཆ་ལུགས་སུ་ཡོད་པ་ཡིན་ལ། དེས་ན་རང་རེ་རྣམས་ཀྱིས་ཀྱང་
བཙན་དང་རྒྱལ་པོ་ཞང་བློན་སོགས་སུ་འབོད་པའི་ཡུལ་ལྷ་འདི་
དག་ལ་བལྟས་ནས། སྔོན་གྱི་བཙན་པོ་དང་རྒྱལ་པོ་རྣམས་དྲག་
པོ་གཡུལ་གྱི་ཆ་ལུགས་ཇི་ལྟར་མཛད་པའི་རྣམ་པ་རགས་ཙམ་



ཞིག་དཔྱད་ན་མི་འཚམ་པ་ཆེར་མེད་པར་སེམས་ཏེ། མངའ་
རིས་བླ་དྭགས་སུ་ཆོས་རྒྱལ་གྱི་གདུང་རྒྱུད་དུ་གྲགས་པ་ད་ལྟའི་
བར་ཡོད་པ་རྣམས་ནས། ལོ་གསར་སོགས་ཀྱི་ཚེ་སྔོན་གྱི་ཆས་
ཡིན་ཟེར་ནས་ཞྭ་དམར་བཙན་ཞྭའི་དབྱིབས་ཅན་རྩེ་མོ་མཐོ་ཞིང་
ཕྲ་བའི་ཡས་ཟུར་དུ་ཚེ་དཔག་མེད་ཀྱི་སྐུ་བརྙན་ཞིག་དར་དམར་
གྱིས་བཅིངས་པའི་ལྷག་མ་མདུན་ནས་བསྣོལ་བསྒྲིགས་ཏེ་གྱོན་པ་
སོགས་ཡིན་འདུག དེར་མ་ཟད་བཙན་དང་རྒྱལ་པོའི་འཁོར་
གྱི་རུ་འདྲེན་སྡེ་བཞི་བྱ་བ་དེ་ཡང་ཕལ་ཆེར་སྔོན་གྱི་སྲོལ་ལ་འདྲ་སྟེ།
རྒྱལ་པོའི་ཐང་ཡིག་ ཏུ། མུ་ཏིག་བཙན་པོས་བྱང་དུ་དམག་
དྲངས་ཚུལ་བཤད་པ་ན། མདུན་གྱི་བཤུལ་སེལ་གྱད་མི་རྟ་ཞོན་
བརྒྱ། །གཡས་ཀྱི་རུ་འདྲེན་དཔའ་བོ་སྟག་ཆས་བརྒྱ། །གཡོན་གྱི་
རུ་འདྲེན་སྔགས་མཁན་ཕུར་ཐོགས་བརྒྱ། ། སླད་ཀྱི་རྗེས་ཤུལ་་
ཞུབ་ཆེན་ མདུང་ ཐོགས་བརྒྱ། ། སོགས་བཤད་པས་སོ། ། དེ་་་་
བཞིན་རྡོ་རྗེ་ལེགས་པ་དང་རྒྱལ་ པོ་ སོགས་ ཐང་ཞུ་ བྱོན་པའི་
གཟུགས་སུ་ཡང་བྱས་ལ། ཐང་ཞུ་འདི་ཡང་བོད་རང་གི་སྲོལ་
ལས་ཡུལ་གཞན་གང་ལ་ཡང་མི་འདུག་ ཅིང་། རྒྱ་གར་ཤར་
ངོས་ཀྱི་བྷར་མ་པ་རྣམས་ནི་བོད་རིགས་ལས་མཆེད་པར་ཁོང་
ཅག་གི་རྒྱལ་རབས་སུ་ཡང་གསལ་བ་བཞིན་ལ། དེ་དག་གི་སྔ་
མའི་རྒྱལ་པོ་རྣམས་ཀྱང་ཐང་ཞུ་གྱོན་པ་ཡིན་འདུག་པས། འོ་
16



ན་རང་རེའི་བཙན་པོས་ཀྱང་སྐབས་འགར་ཐང་ཞུ་ཡང་གསོལ་བ་
ཡིན་ནམ་སྙམ། དེ་མཚུངས་དམར་པོ་རི་ལ་ ཁྲི་བཙུན་གྱིས་་
བཞེངས་པའི་ཕོ་བྲང་དམར་པོ་རྩེ་མོ་མདའ་མདུང་གིས་བརྒྱན་པ་
དེ་ལ་དཔེ་བྱས་ནས། འབངས་རྣམས་ཀྱང་བཙན་གྱི་བཞུགས་
ས་ལ། མདའ་དང་མདུང་གིས་སྤྲས་པའི་སྐུ་མཁར་དམར་པོ་
དང་ལ་རྩེ་ལ་སོགས་པ་བརྩིགས་པར་སེམས། མདོར་ན་བཙན་
དང་བཙན་པོ་གཉིས་ཀའི་ཆས་དང་། སྐུ་མཁར། ལ་ཐོད།
རུ་དར་ལ་སོགས་པ་དམར་ཟིང་ངེ་བ་ཞིག་ཡོད་པ་ཡིན་ནམ་སྙམ། །
དམར་པོ་རིའི་ཕོ་བྲང་གི་དབྱིབས་བཀོད་ཞིབ་ཙམ་ཞིག་
རྒྱལ་པོའི་བཀའ་འབུམ་དུ་ཡང་གསལ་ལ། ད་ལྟ་སྔོན་གྱི་ཕོ་
བྲང་དེའི་དཔེ་རིས་ཁུངས་དག་ཞིག་རྙེད་པ་ནི། རྩེ་ ཕོ་བྲང་
ཤར་ཁྱམས་ཀྱི་ལྡེབ་རིས་འདི་ཡིན་ཏེ། གོང་ས་ལྔ་པའི་ལྷ་ལྡན་
དཀར་ཆག་ཏུ་གཙུག་ལག་ཁང་ན་དཔེ་རིས་རྙིང་པ་དེ་ཡོད་པར་
གསུངས་པ་དིང་སང་དུད་དྲེག་ཆགས་པས་མི་གསལ་མོད། དེ་
དུས་མཐོང་ནས་དེ་ལ་ཕྱི་མོ་བྱས་པར་ངེས་པས་སོ། ། ཕོ་བྲང་དེ་
རྒྱ་ དམག་ གིས་ མེ་ ལ་ བསྲེགས་ ཞེས་ ལོ་ རྒྱུས་ འགར་ བྲིས་ ཀྱང༌།
རྒྱ་དམག་དབུས་སུ་སླེབས་པའི་གཏམ་ནི་རྒྱའི་རྒྱལ་རབས་གང་ན་
ཡང་མེད་པ་ཡིན་འདུག་ལ། རྭ་ལོ་སོགས་དང་དུས་མཉམ་པའི་
ཁྱུང་པོའི་མཁས་པ་གྲགས་སེ་བྱ་བ་དེ་པོ་ཏ་ལར་བཞུགས་ནས་



ཚད་ མའི་ འཆད་ ཉན་ གནང་ བའི་ ལོ་ རྒྱུས་ ཀྱང༌ འདུག་ པས།
དུས་ཕྱིས་ཙ་ན་དགོན་གནས་ཀྱི་རྣམ་པར་ཡོད་པ་ཡིན་ནམ་སྙམ།
ཆོས་རྒྱལ་དུས་ཀྱི་གཟིམ་ཁང་དཀར་པོ་ཐོག་སོ་བཅུ་གཅིག་ཅན་
ཞེས་སྔོན་གྱི་གནས་ཡིག་འགར་ཡང་འདུག ད་ལྟའི་ཕོ་བྲང་མ་
བཞེངས་པའི་ལོ་ཉི་ཤུ་ཙམ་གྱི་གོང་རོལ་དུ་དབུས་སུ་སླེབས་པའི་
མཐའ་མི་མངོན་གུར་བེར་བྱ་བ་ཞིག་གིས། རང་ཉིད་ཀྱིས་ཇི་
ལྟར་ མཐོང་ བའི་ པོ་ཏ་ལའི་དཔེ་རིས་ ཞིག་ འདུག་ པར་ ཡང་།
ཁང་ བརྩེགས་ མང་ པོ་ དང་ ལྕགས་ རི་ ལ་ སོགས་ པ་ ཡང་ སྣང་།
གཞན་ཡང་ཕོ་བྲང་རླུང་འཚུབ་མ་རུ་ཏ་དང༌། འཕང་ཐང་གི་
ཁང་མོ་ཆེ་དང༌། བྲག་དམར་མགྲིན་བཟང་ལ་ སོགས་ པ་ སྟེ།
དེ་དག་གི་བཀོད་པ་ཅི་འདྲ་ཞིག་ཡིན་པ་དཔྱད་པའི་གཞི་མེད།
འོན་ཀྱང་བཙན་པོ་རྗེ་བློན་རྣམས་ ཤས་ཆེར་ གུར་གྱི་ནང་དུ་་་
བཞུགས་པར་མངོན།
བློན་ཆེན་རྣམས་ཀྱང་ཕལ་ཆེར་རྒྱལ་པོའི་ཆས་འདྲ་བ་་་
དང༌། དམག་དཔོན་རྣམས་སྟག་ལྤགས་གྱོན་པ་སོགས་འོག་གི་
རྒྱལ་རབས་ཀྱི་ཞར་ལ་གསལ། གཟིམ་འགག་ཚོས་འཁྱེར་བའི་
འབོག་ལྕག་གམ། སྟག་གི་ཐོག་བུ་བྱ་བ་འདི་ཡང་ཁྲི་སྲོང་གི་
དུས་སུ་དཔའ་བོ་རྣམས་ལ་སྩལ་བའི་ཆས་སུ་གྲགས། འབོངས་
བྱིངས་ནི་འབྲོག་སྡེའི་རྣམ་པར་ཡོད་ལ། ཁྱིམ་རེ་རེ་བཞིན་གྱི་



སྒོ་སྟེང་དུ་དར་མདུང་རེ་སློང་བ་འདི་ཡང་བོད་ཀྱི་ཐུན་མོང་མ་
ཡིན་པའི་སྲོལ་ལྟ་བུ་ཡིན་ཏེ། དེ་ཡང་ཐོག་མར་དམག་ ་་་
རྟགས་ སུ་ མངོན་ལ། རྗེས་ སོར་ ཆོས་ ཀྱི་ ལས་ སུ་ སོང་ བས།
སྟོད་ན་རྒྱ་གར་དང་འདྲེས་པའི་བོད་རིགས་རྣམས་ནས། སྨད་
ན་རྒྱ་ནག་གི་གྲོང་དཀྱིལ་དུ་ཡོད་པའི་བོད་ཀྱི་མི་ཁྱིམ་གཅིག་ཡིན་
ཡང་རུང༌། སྒོ་སྟེང་དུ་དར་ལྕོག་སློང་བའི་སྲོལ་དེ་ད་ལྟའི་བར་
དུ་ཡོད། ཡུལ་མིའི་ཆས་དང་སྲོལ་ལུགས་གཞན་ནི་བྱང་མཐའ་
དང་ལྷོ་མཐའི་ལུང་ཁུག་འགོལ་བོ་དག་ན། ད་ལྟ་ཡང་སྔོན་གྱི་
མིའི་སྐུ་བརྙན་གསོན་པོ་མང་དུ་བཞུགས་འདུག་པ་དེ་དག་ལ་
དངོས་སུ་མཇལ་བས་ཤེས། ཡུལ་གྱི་ལྷ་དང་སྔོན་གྱི་མི་གཉིས་
དཔེ་སྦྱར་ནས་དཔྱད་པ་བྱས་པ་འདི་འདྲ་ལ། མང་པོ་དག་
བྱིས་པའི་རིགས་པ་ལྟ་བུར་སེམས་ངེས་མོད་ཀྱི། རྒྱ་གར་ གྱི་
གངྒཱའི་ལྷ་མོས་རྐང་གདུབ་གྱོན་པ་ནས། ཨ་མདོའི་རྨ་རྒྱལ་སྤོམ་
རྭས་ཕྱིང་ཞྭ། རྒྱ་ནག་གི་ཀོན་ཡིན་ཕུ་སཱས་བེར་སྔོན་གྱོན་པའི་
བར་ཞིབ་ཏུ་ལྟོས་དང་། ཡུལ་མིའི་ཆ་ལུགས་སུ་བྱས་མ་བྱས་
མངོན་སུམ་དུ་མཐོང་པར་འགྱུར་རོ། །
དུས་གསུམ་རྗེན་པར་གཟིགས་པའི་མངོན་ཤེས་དང༌། །
རློམ་པའི་འོལ་ཚོད་སྨྲ་བའི་སྤོབས་པ་གཉིས། །
གང་ ལ་ མེད་ པའི་ ཉམས་ ཆུང་ ང་ འདྲ་ དག ། །
19



ལྐོག་གྱུར་ཡུལ་ལ་དཔྱོད་ཚུལ་འདི་ཙམ་ཉིད། །ཅེས་སྨྲས་སོ། །
ལི་ཡུལ་ བོད་ཀྱི་འབངས་སུ་ཚུད་དོ་བྱ་བའི་ལི་ཡུལ་དེ་་་
ཕྱོགས་གར་ཡོད་སོགས་ཀྱང་བར་སྐབས་སུ་ ཐམས་ ཅད་ཀྱིས་་་་
བརྗེད་ པ་ ལྟར་ གྱུར་ ཏེ། ལོ་ ངོ༌ བརྒྱ་ ཕྲག་ དུ་ མ་ སོང་ ཞིང་།
དེའི་བར་ལ་འགའ་ཞིག་གིས་འོལ་ཚོད་བྱས་ཏེ། བལ་ཡུལ་དང་
ལི་ཡུལ་དོན་གཅིག་ པར་བྱས་ནས། གླང་རུ་ལུང་བསྟན་གྱི་་
གནས་ཐམས་ཅད་ཀྱང་དེ་ཕྱོགས་སུ་ངོས་འཛིན་པ་སོགས་བྱས་
སོ། །དེ་ནས་ལོ་ཙཱ་བ་ཤམྦྷ་ལ་པའི་ཞལ་ནས། དིང་སང་བོད་ན་
ལི་ཡུལ་ངོས་ཟིན་མཁན་རེད་མདའ་པ་དང་ངེད་གཉིས་ལས་མེད་
ཅེས་གསུངས་པར་གྲགས་པ་ཡང་ཕལ་ཆེར་དོན་ལ་གནས་པ་ཡིན་
ལ། བལ་ཡུལ་དང་ལི་ཡུལ་མི་གཅིག་པ་ནི་གྲོ་ལུང་པས། རྒྱ་
གར་ཤར་ནུབ་ལི་དང་བལ་པོའི་ཡུལ། ། ཞེས་དེ་གཉིས་ཡུལ་སོ་
སོར་གསུངས་པས་ཀྱང་ཤེས་ལ། བཅོམ་ལྡན་རིག་རལ་གྱིས་
ཀྱང་། ས་ནུས་བཟུང་བའི་ལི་ཡུལ་དེ། ། རྒྱ་བོད་མཚམས་ཀྱི་
བལ་པོ་མིན། །ཞེས་ཤིན་ཏུ་གསལ་བར་གསུངས་སོ། །དེས་ན་ལི་
ཡུལ་དེ་ནི་བོད་ཀྱི་བྱང་རྒྱབ་དང་། ཨུ་རུ་སུའི་ལྷོ་མཐར་ཆགས་
པའི་ཡུལ། རྒྱ་གར་སྐད་དུ་ཀཾ་ས་དེ་ཤ། ཡུལ་གཞན་དུ་ཏུར་
ཀི་སྐྲུན་དང་། རྒྱ་ནག་པས་སིན་ཇང་དུ་འབོད་པ་འདི་ཡིན་ཏེ།
འདིའི་ ཤར་ མཐའ་ མཚོ་ སྔོན་པོའི་བྱང༌རྒྱབ་དང་འབྲེལ་ཞིང༌།



，
ནུབ་ཀྱི་མཐའ་ནི་མངའ་རིས་བླ་དྭགས་ཕྱོགས་དང་ཚོང་འགྲུལ་
ཡོད་པའི་ཡར་ཀན་བྱ་བ་དེ་ཡིན་ལ། སྔར་ཕྱོགས་འདིར་བསྟན་
པ་རྒྱ་ཆེར་དར་བ་ལས། སྲོང་བཙན་གྱི་སྐུ་དུས་ཙམ་ན་ཆོས་
བསྣུབས་ཏེ། དགེ་སློང་རྣམས་བོད་དང་རྒྱ་གར་དུ་བྲོས། དེ་
ནས་བཟུང་ཀླ་ཀློའི་རྒྱལ་ཁམས་ཀྱི་ལྟེ་བ་ལྟ་བུར་གྱུར་ཏེ་ཡོད་ཅིང༌།
ད་ དུང་ཡང་གོ་ཤངྒ་ གླང་ རུའི་ གཙུག་ ལག་ ཁང་ གི་ ཤུལ་ དང༌།
གཞན་ཡང་མཆོད་རྟེན་ཞིག་པོ་དང་སྔོན་གྱི་དགོན་ རོ་ ཤིན་ ཏུ་
མང་བ་ཡོད་འདུག ཡུལ་འདིའི་མི་རིགས་རྣམས་ སོག་རྒྱུད་
ཡིན་པས། ཀུན་མཁྱེན་ཀློང་ཆེན་པས། ལྕང་རྭ་སྨུག་པོ་ལ་
སོགས་པའི་སོག་ཡུལ་ཅེས་གསུངས་པ་ཡིན། ཡུལ་འདི་ལ་མདོ་
སྨད་པ་རྣམས་ཡུལ་ལི་ཞེས་འབོད་པ་ཡང་། དོན་ལ་ལི་ཡུལ་བྱ་
བའི་ཚིག་མགོ་མཇུག་ལྡོག་པའམ། ཡང་ན་རྒྱ་གར་ཡུལ་བྱ་བ་
ལ་སྐབས་འགར་ཡུལ་རྒྱ་གར་ཞེས་བརྗོད་པ་དང་འདྲ། ཡུལ་
འདི་ནི་བོད་ལས་ཤིན་ཏུ་ཁད་རིང་བའི་རྒྱུ་མཚན་གྱིས། སྔར་
བོད་འབངས་སུ་འདུས་སོ་བྱ་བ་ཡང་ཡིད་ཆེས་དཀའ་བ་ཙམ་
ཡིན་མོད། དགྲ་བཅོམ་དགེ་འདུན་འཕེལ་ གྱི་ལི་ཡུལ་ལུང་་་་
བསྟན་དུ་ཡང་གསུངས་ཏེ། དེ་ལ་མང་པོ་ཞིག་ནི་བོད་ཀྱི་རྒྱལ་
པོས་འཛིན་པར་འགྱུར་རོ། །ཞེས་དང་། གླང་རུ་ལུང་བསྟན་
གྱི་མདོ་ལས་ཀྱང་། མ་འོངས་པ་ན་ལས་ཀྱི་དབང་གིས་ཡུལ་



འདིར་བོད་དང་སུམ་བྷའི་དམག་རྣམས་ཀྱང་འོང་བར་འགྱུར་ཏེ།
སོགས་ གསུངས་སོ། ། སུམ་བྷ་དེ་སྔར་བོད་ཁོངས་ཀྱི་རྒྱལ་ཕྲན་
ཞིག་གི་ས་ཡིན་པ་ལ། ཁོང་ཚོའི་རིགས་དེ་དིང་སང་ཨ་མདོའི་
ཁྲོད་དུ་འདྲེས་ནས་ཡོད། །
གཞན་ཡང་སྔ་རྟགས་འཁྲུལ་མེད་ལྟ་བུར། ཉེ་དུས་་་
འདིར་ཡུལ་དེའི་བྱེ་མའི་གསེབ་ནས་བོད་ཀྱི་རྫོང་གོག་མང་པོའི་
ཤུལ་གསར་དུ་རྙེད་པ་ལས། སྔ་མོའི་བོད་ཀྱི་ཡོ་བྱད་སྣ་ཚོགས་
དང་། ཡུལ་ མི་ ལས་ ཁྲལ་ བསྡུས་ པའི་བྱང་བུ་ཆེ་ཆུང་དུ་མ།
དམག་དཔོན་སོགས་ཀྱིས་ཕན་ཚུན་བཏང་བའི་ཡི་གེ་ལ་སོགས་པ་
ཆེས་མང་པོ་ཞིག་འཐོན་ནས། རྒྱལ་ཁབ་དུ་མར་འཁྱེར་ཏེ་སྔོན་
གྱི་ལོ་ རྒྱུས་དཔྱོད་པའི་མཁས་པ་ཐམས་ཅད་ཀྱང་ཡིད་ཆེས་པ་
ཡིན་ནོ། ། འོག་ ཏུ་བཀོད་པའི་རྒྱལ་རབས་ཀྱི་དུམ་བུ་དང་པོ་་
གཉིས་ཀྱང་ཕྱོགས་དེ་ནས་རྙེད་པའི་ཡིག་རིགས་ཀྱི་གྲས་ཡིན་ལ།
སྔ་མོའི་ལྷ་ཁང་ཞིག་གི་འདག་ཞལ་གྱི་ལྡེབ་རིས་ཡོངས་རྫོགས་
བཀོག་སྟེ། རྒྱ་གར་དུ་འཁྱེར་ནས་ད་ལྟ་རྒྱལ་ས་དྷི་ལི་ན་ཡོད་
ཅིང༌། དེ་ནས་རྙེད་པའི་དངོས་ཆས་གཞན་མང་པོ་ཞིག་ཀྱང་
དེར་ཡོད། རུས་དུམ་དང་བྱང་བུ་སོགས་ལ་ཁྲལ་བསྡུས་པའི་ཐོ་
བཀོད་པ་དེ་དག་ཀྱང་ཆེས་གནའ་དུས་ཀྱི་བརྡ་རྙིང་འབའ་ཞིག་
ཏུ་བྲིས་པ་དཔེར་ན།



རྩང་ནན་ཡམ་ གསུམ་དང་རན་ཁུར་ གཅིག ཆང་བྲེ་་
གསུམ་དང་རྩྭ་ཁུར་གཅིག བྱ་བ་སོགས་སྣང་། བློན་ཆེན་
དང་དམག་དཔོན་ལ་སྙན་འབུལ་གྱི་བཀའ་ལན་གཉིས་ཙམ་ཞིག་
ཀྱང་འདིར་དཔེར་མཚོན་དུ་བཀོད་ན། །
ཨང་ ༡ ཕོ་བྲང་ ལྡན་ ཀར་ནས། འབྲུག་གི་ལོའི་་་་
དགུན་ཟླ་འབྲིང་པོའི་ངོ་ལ། བཀྱེའི་ཕྱག་རྒྱ་ཕོག་སྟེ། ཤ་ཅུའི་
རྩེ་རྗེ་ལ་མཆིད་སྩལ་པའ། རྒྱ་ཤ་ཅུ་བའི་འབངས་རྣམས་ཀྱིས་
གསོལ་པའ། ཕོ་བྲང་དང་ཁྲོམ་ཆེན་པོར། ལོ་ཐང་དུ་ཤ་ཅུ་
ནས། སྤྱན་གཟིགས་ཏོང་ལ། དགུང་ལོ་རེ་རེ་ཞིང་། ལན་
རེ་ཙམ་ཞིག་རྫོང་བའ། བླའི་ལྡུམ་ར་ཁ་དུ་མ་ཞིག་མངའ་བའི་
ཐོག་གིས་ལྷག་པར་ཡང་འཚལ་ཏེ། རྗེ་བློན་འཕྲུལ་གྱི་བཀའ་
དྲིན་ལ། བདག་ཅག་ལྷོ་བལ་མགོ་མཐོ་མཐོས་ཀྱང་། སྒོ་སྒོར་
ལྡུམ་ར་རེ་རེ་ཙམ་བསྐྲུན་པའི་ཐོག ལོ་ཐང་བླ་སྐྱེས་ཡེ་མ་བྱུང༌
བར་རྩེ་རྗེ་དག་གིས་རྟག་ཏུ་ར་མར་གནོན་ཅིང་ཕྲོགས་པ་སྙམས་
ལས་འཆད་ཅིང་མཆིས་ན། སླན་ཆད་འབངས་ཀྱི་ལྡུམ་ར་་་
འཕྲོག་ཅིང་འཚེར་མི་གནང་བར། ནོན་ཐུར་གྱི་ཕྱག་རྒྱ་ ཅི་་
གནང་ཞེས་གསོལ་བ་ལས། འདི་བཞིན་དུ་ཕྱག་རྒྱ་སྩོལ་ཅིག་
ཅེས། ཞང་བློན་ཆེན་པོའི་མཆིད། བློན་ཁྲོམ་བཞེར་དང༌།
བློན་ ལྷ་བཟང་གསལ་མཐོང་གི་སུག་རྒྱ་འོག་ནས་གཏད་ཀྱིས།



ཕྱག་རྒྱ་ལས་འབྱུང་བ་བཞིན་འཚོལ་ཅིག་(མཆན)ཅེས་པའོ། །
=
5-
མཐོངལ་ནས་རྟགས་བཀྱེ
མཆན། བཀའ་རྒྱ་དེའི་གཤམ་དུ་འཁོད་པའི་སུག་རྒྱུའམ་ཕྱག་རྒྱུའི་རི་མོ།
དེ་ལ་ཕོ་བྲང་ལྡན་ཀར་ནི། སྟོང་ཐང་ལྡན་དཀར་བྱ་
བའི་ཕོ་བྲང་བཀའ་འགྱུར་གྱི་དཀར་ཆག་ཐོག་མར་བྲིས་ས་དེ་
ཡིན་པར་སེམས། ཤ་ཅུ་ནི་ལི་ཡུལ་མཐོང་ཁྱབ་ཀྱི་ནང་ཚན་སྡེ་
གཅིག་གི་མིང་དུ་ སྣང༌། རྩེ་རྗེ་ནི་ཡུལ་དེའི་བློན་ནམ་ རྫོང་་་
དཔོན་དུ་འདུག ཁྲོམ་ཆེན་པོ་ནི་དམག་དཔོན་དང་། ལོ་
ཐང་བླ་སྐྱེས་ནི་ལོ་དུས་ཀྱི་ཁྲལ་དང་གོང་དུ་འབུལ་རྒྱུའི་སྐྱེས་ཏེ་
འདུལ་བ་ན་ཐ་སྙད་ཡོད་པ་དེ་ཡིན། ཏོང་ལི་ནི་ཤིང་འབྲས་
ཞིག་གི་མིང་ཡིན་ནམ་སྙམ། རྗེ་བློན་འཕྲུལ་ནི་འཕྲུལ་གྱི་རྗེ་
བློན་ཏེ་སྤྲུལ་བའི་རྒྱལ་བློན་བྱ་བ་དང་དོན་གཅིག བདག་ཅག་
ལྷོ་བལ་བྱ་བ་འདི། ལི་ཡུལ་མཐོང་ཁྱབ་དུ་བལ་པོའི་རིགས་ཀྱི་
སྡེ་ཞིག་ཡོད་དམ་ སྙམ་ སྟེ། སྔར་བོད་ཀྱིས་བླངས་པའི་ཡུལ་་
འགའ་ཞིག་གི་མི་རྣམས་ས་གཞན་དུ་སྤོར་བཅུག་པར་འདུག་་
ཅིང༌། བྱང་གི་གྲུ་གུ་རྣམས་ཕམ་ཚེ། གྲུ་གུའི་མི་རྣམས་ལྷོ་
24



མོན་གྱི་ཡུལ་དུ་སྤོར་བཅུག་པ་ཐང་ཡིག་ཏུ་ཡང་གསལ་བ་བཞིན།
བལ་པོ་མང་པོ་ཞིག་ཀྱང་ལི་ཡུལ་དུ་སྤོར་བཅུག་པ་ཡིན་ནམ་སྙམ།
དེ་ན་གོང་གི་བཀའ་གཙིགས་དེའི་དོན་ཅུང་ཟད་གསལ་
བར་བསྒྱུར་ན་འདི་ལྟར། ཕོ་བྲང་ལྡན་དཀར་ནས། འབྲུག་
ལོའི་དགུན་ཟླ་འབྲིང་པོར་གནང་བའི་བཀའ་རྒྱ་ཕབ་སྟེ། ཤ་
ཅུའི་རྩེ་རྗེ་ལ་བཀའ་སྩལ་བ་ནི། ཤ་ཅུའི་འབངས་རྣམས་ཀྱིས་
ཞུས་པར། ཕོ་བྲང་དང་དམག་དཔོན་ཆེན་པོ་ལ། ལོ་རེ་རེ་
བཞིན། སྤྱན་གཟིགས་ཀྱི་ཏོང་ལི་ལན་རེ་འབུལ་སྲོལ་ཡོད་པར།
རྒྱལ་པོའི་ལྡུམ་ར་ཁ་མང་པོ་ཡོད་པའི་འབབ་ཀྱི་སྟེང་ནས་འབུལ་
རྒྱུ་འདང་བར་མ་ཟད་ལྷག་པར་ཡང་གྱུར་ལ། སྤྲུལ་བའི་རྒྱལ་
བློན་གྱི་སྐུ་དྲིན་ལས། བདག་ ཅག་ ལྷོ་བལ་ ཉམ་ དྲག་ པ་ཚོས་
ཀྱང་ཁྱིམ་རེ་བཞིན་ལྡུམ་རྭ་རེ་རེ་བསྐྱིལ་བར། ལོ་དུས་ཀྱི་ཁྲལ་
མ་བྱུང་བར་བརྟེན། ཤ་ཅུའི་རྩེ་ རྗེ་དག་ནས་རྟག་ ཏུ་དབང་
གནོན་ བྱེད་ ཅིང༌ འཕྲོག་ སྙམ་ ནས་ བརྗོད་ ཀྱིན་ འདུག་ པས།
ཕྱིན་ཆད་འབངས་ཀྱི་ལྡུམ་རྭ་འཕྲོག་ཅིང་གནོད་འཚེ་མི་བྱེད་པར།
ནན་ཏན་ཅན་གྱི་བཀའ་རྒྱ་ཞིག་གནང་བར་ཞུས་པ་དེ་བཞིན་
བཀའ་རྒྱ་སྩོལ་ཅིག་ཅེས། ཞང་བློན་ཆེན་པོའི་བཀའ། བློན་
ཁྲོམ་བཞེར་དང་ལྷ་བཟང་གསལ་མཐོང་གི་སུག་རྒྱས་མནན་ཏེ་
བཏང་བས། བཀའ་རྒྱ་ལས་ ཅི་ལྟར་འབྱུང་བ་བཞིན་ གྱིས་་་



ཤིག །བྱ་བའོ། །
ཨང༌ ༢ བློན་ ཆེན་ པོས། འདུན་ ས་ ལོང༌ ཅུ་ ནས།
ཕག་གི་ལོའི་དཔྱིད་བཀྱེའི་ཕྱག་རྒྱ་ཕོག་སྟེ། རྒྱ་སྡེ་གཉིས་ཀྱི་
དཔོན་སྣས་གསོལད་པ། རྒྱ་ཤ་ཆུ་བའི་བུ་སྲིང་ལས། སྔོན་
ཆད། བོད་སུམ་དང༌། ཞང་བློན་ཡ་ཡ་ནས། མཆིས་བྲང་
དུ་འཚལ་པ་སྐད་དུ། བསྙད་བཏགས་ནས་འཚལ་ཏེ། བྲན་
དུ་བགྱིས་པ་ཡང་མང་། རྒྱལ་འབངས་ལས་བླ་ ཐབས་ཀྱིས་་་
གསོལད་ཏེ། འདི་འདྲ་བར་འཕྲོག་པ་ཙམ་ཞིག་མཐོང་ཁྱབ་ཀྱི་
བུ་སྲིང་ལྟ་བུ། གཞན་དུ་གཉེན་མཚལ་དུ་མྱྀ་གནང་བ་དང་
སྦྱར་ ཞིང་། ཁྲི་ སྡེའི་ ནང་ དུ་ དགའ་ གཉེན་ འཚལ་ བར། །
གཏད་དུ་ཅི་གནང་ཞེས་གསོལ་ལོ། བུ་བཟངས་ལྟ་བུར་ཕྱག་རྒྱ་
དང་གཏད་ཐོགས་ཏེ། སྤུས་འཛིན་དུ་ནི་སྤྱི་གནང་། དགའ་
གཉེན་འཚལ་བར་གནང་སྟེ། ཕྱག་རྒྱ་འཆང་དུ་སྩལད་བའ།
(མཆན)ཞེས་པའོ། །
-
-
བླ་རྟགས་བཀྱེ;
ཁྲོམ་ཆེན་པོ་ནས་
མཆན།
26
བཀའ་རྒྱ་དེའི་གཤམ་དུ་འཁོད་པའི་སུག་རྒྱའམ་ཕྱག་རྒྱའི་རི་མོ།



དེ་ལ་བུ་སྲིང་ནི་བུ་མོ་སྲིང་མོ་བྱ་བ་སྟེ། མཚོ་སྔོན་པོའི་
ཕལ་སྐད་དུ་བུད་མེད་སྤྱིའི་མིང་ལ་བུ་སྲིང་མར་འབོད། བུ་
བཟངས་བྱ་བ་ནི། ཡ་མེད་དམ་ཁྲེལ་མེད་ལ་ཟེར། གཏད་ནི་
བཀའ་གཏད་བྱ་བ་སྟེ་བཀའ་ཤོག་གནང་བའི་དོན་ནོ། ། །
དེས་ན་དོན་འདི་ལྟར། མདུན་ས་ལོང་ཅུ་ནས། བློན་
ཆེན་པོས་ཕག་ལོའི་དཔྱིད་ལ་གནང་བའི་བཀའ་རྒྱ་ཕབ་པ། རྒྱ་
སྡེ་གཉིས་ཀྱིས་དཔོན་སྣ་དག་གིས་ཞུ་འབུལ་དུ། སྔར་བོད་སུམ་
དང༌། ཞང་བློན་ཡ་ཡ་ གཉིས་ནས། རྒྱ་ ཤ་ ཅུ་ པའི་བུ་མོ་་་
རྣམས། ཆུང་མར་ལེན་སྐད་དུ་བྱས་ནས་ སྙད་བཏགས་ཏེ་་
འཁྱེར་ཞིང་། དོན་ལ་གཡོག་མོར་བྱས་པ་ཡང་མང་དུ་བྱུང་།
རྒྱལ་པོའི་འབངས་ལས་བཙན་ཐབས་ཀྱིས་ཁྱེར་ཏེ། འདི་ལྟར་
འཕྲོག་པ་ནི་སྲོལ་མེད་པ་ཙམ་ལགས་ན། ད་ཕན་ཆད་མཐོང་
ཁྱབ་ཀྱི་བུ་སྲིང་མ་འདྲ་ཡིན་ཕྱིན། གཞན་ལ་ བག་མར་ མི་་་
གཏོང་བའི་ཁྲིམས་སྦྱར་ཞིང་། མཐོང་ཁྱབ་ཁྲི་སྡེའི་ནང་དུ་རང་
མོས་ བཞིན་དགའ་གཉེན་བྱས་ཆོག་པའི་བཀའ་གཏད་གནང་
བར་ཞུས་པ་བཞིན། གོང་གི་བཀའ་རྒྱ་དང་བཀའ་ཤོག་བཟུང་
སྟེ། ཁྲེལ་མེད་ལྟར་བྱས་ནས། བུད་མེད་འདམ་དེ་འཛིན་མི་
ཆོག་པ་དང༌། དགའ་གཉེན་བྱས་ཆོག་པའི་བཀའ་རྒྱ་འཛིན་དུ་
གནང་ངོ། །ཞེས་པའོ། །
，
22



རྒྱལ་ པོའི་ བཀའ་རྒྱ་ཐོགས་ནས་ཁྲེལ་མེད་དུ་བྱས་བྱ་བ།
ཞང་བློན་ཡ་ཡ་སོགས་ཀྱིས་བྱེད་ཚུལ་ལྟར་མི་ཆོག་པའི་དོན་ནོ། །
དེ་ལྟར་ལི་ཡུལ་དེ་ཁྲི་སྲོང་གི་དུས་སུ་འབངས་རྣལ་མར་
བཀུག་ཅིང་། མཐོང་ཁྱབ་ཁྲི་སྡེ་ལྔ་བྱ་བ་བཙུགས་ཏེ། བློན་
ཁམས་གཅིག་གི་ས་གསར་དུ་བསྐྱེདདོ་ཞེས་འོག་གི་རྒྱལ་རབས་ལ་
ཡང་གསལ་ལོ། །
བལ་ཡུལ་ནི་སྲོང་བཙན་གྱི་སྐུ་ཚེའི་སྨད་ལ་དབང་དུ་ཆུག་
ཅིང་། དེ་ནས་བཟུང་ཡུན་ཇི་སྲིད་གཅིག་གི་བར་དུ་བོད་་་་་
འབངས་སུ་གནས་པའི་ལོ་གྲངས་ སོགས་ལ་ཕྱི་རྒྱའི་མཁས་པ་་
རྣམས་ཁ་མི་མཐུན་ཏེ། འགའ་ཞིག་གིས་འདུས་སྲོང་མང་པོ་
རྗེའི་སྐུ་ཚེ་སྨད་ལ་བལ་པོ་ངོ་ལོག་ཅེས་ཟེར། འགའ་ཞིག་གིས་
དེའི་ཡང་གོང་ནས་ཡིན་ཟེར། འོན་ཀྱང་ལི་ཡུལ་ནས་འཐོན་
པའི་རྒྱལ་རབས་དེར། ཁྲི་ལྡེ་གཙུག་བཙན་གྱི་ཁྲི་ལོ་འདྲེན་པའི་
སྐབས་སུ་ཡང་། རྟའི་ལོ་ལ་བཙན་ཕོ་བལ་པོ་ན་བཞུགས་་་་་
སོགས་ལན་དུ་མར་བྱུང་བས། ཕལ་ཆེར་ཁྲི་སྲོང་གི་གོང་རོལ་
བར་བོད་འབངས་སུ་ཡོད་དམ་སྙམ། ཡུལ་འདི་བོད་ཀྱི་ཆབ་
འོག་ཏུ་ཆུད་པའི་སྔ་རྟགས་ལྟ་བུར་ཡང་། ཁོང་ཚོའི་ཁྲོད་ན་
ཙང་(གཙང་ཡིན་ནམ་སྙམ་）དང༌། བླ་མ་དང༌། རྭ་ཡེ། རྟ་
མང༌(རྟ་དམག་བྱ་བ་ཟུར་ཆག་ སྙམ་ པ་) ལ་ སོགས་ པའི་མིང་ཅན་གྱི་་་
28



དཔའ་རྩལ་ལྡན་པའི་མི་སྡེ་མང་དུ་ཡོད་པ་འདི་ ཀུན། ཆོས་
ལུགས་ཀྱང་བོན་དང་འདྲེས་པའི་ནང་པ་བྱེད། སྐད་ཀྱང་བོད་
སྐད་བརྡ་རྙིང་འབའ་ཞིག་སྨྲ། རིགས་རྒྱུད་ཀྱང་བོད་ནས་་་་
མཆེད་པར་ཁོང་ཅག་རང་ལ་གྲགས། དེར་མ་ཟད་བལ་ཡུལ་
མཐིལ་དུ་ཡང་། ཕམ་ཐང་དང་བོད་ཐང་ལ་སོགས་པ་བོད་ཀྱི་
ཐ་སྙད་ཆགས་པའི་ ས་མིག་མང་པོ་ཡོད། ཆེས་ གསལ་བའི་་
རྟགས་གཞན་ཡང༌། བོད་ རྗེ་འདུས་སྲོང་ སོགས་ དང་ དུས་་་
མཉམ་པའི་བལ་རྒྱལ་ན་རེནྡྲ་དེ་བ་མི་དབང་ལྷའི་སྲས། ཤཱི་ལ་
དེ་བ་ཚུལ་ཁྲིམས་ལྷའི་རྡོ་རིང་ལ་ཡང་། བྷོ་ཊ་བིཊྚི ཧེ་ཏོ པྲཏི་
བརྞཿ བྷཱ་རི་ཀཛནཱ༔ པཉྩ་བྱབསཱཡི་དྷི གྲོ ཏ་བྱ། (བོད་ལ་ཁྲལ་འཇལ་
བའི་རྒྱུ་མཚན་གྱིས་ལོ་ལྟར་ཁུར་ཙ་པ་རྣམས་ལས་བྱེད་ལྔ་པོས་བཟུང་བར་བྱ་སྟེ།)
སོགས་བྲིས་པ་ཡོད། གཞན་ཡང་བལ་པོ་རྣམས་ཀྱིས་རང་སྐད་
དུ་ཡང་། མིག་ལ་མི་ག སྣ་ལ་སྣེ་པོ། ལག་པ་ལ་ལག་སོགས་
བོད་སྐད་ཟུར་ཆག་ཤིན་ཏུ་མང་པོ་འདྲེས་པ་ཞིབ་ཏུ་བརྟག་པས་
ཤེས་སོ། ། །
རྒྱ་གར་ཏི་ར་ཧི་ཏ་བོད་ཀྱིས་བཟུང་བ་ཡང་ཐོག་མར་སྲོང་
བཙན་གྱིས་དུས་ལ་ཡིན་པ་འོག་ཏུ་གསལ་ཞིང༌། ཏི་ར་ཧི་ཏ་ནི་
གངྒའི་བྱང་ནས་རི་ནག་པོའི་རྒྱུད་ལ་ཐུག་གི་བར་ཡུལ་སྤྱི་ལ་ཟེར་
ཞིང༌ ད་ ལྟ་ ཡང་ མིང་ དེ་ ཀར་ གནས། ཡུལ་ དེའི་ ཁོངས་ སུ།



གྱད་དང༌། ཤཱཀྱ་དང་། ལི་ཙ་བི། བྲི་ཛི། ཀནྱ་ཀུཌ་ལ་
སོགས་པའི་ཡུལ་མིང་ཆེན་དུ་མ་ཡང་འདུས། འོན་ཀྱང་ཕྱོགས་
དེ་ཚ་བའི་ཡུལ་དུ་སོང་གཤིས་བོད་དམག་རྒྱུན་སྡོད་བྱེད་ པ་་་
སོགས་ཡུན་རིང་དུ་མ་བྱུང་བར་མངོན་ལ། སླར་ཡང་ཁྲི་སྲོང་
གི་དུས་སུ་བསམ་ཡས་མཆོད་རྟེན་དཀར་པོའི་ནང་རྫོངས་སུ་རིང་
བསྲེལ་སྤྱན་འདྲེན་པ་སོགས་ཀྱི་ཆེད་དུ་མ་ག་དྷ་ལ་བོད་དམག་
དྲངས་ཚུལ་རྦ་བཞེད་དུ་གསུངས་ཏེ། རྒྱལ་པོས་བོད་ཀྱི་རྟ་རྔོག་
ཆགས་སྒས་མནན་པ་གཅིག་ཀྱང་མ་ལུས་པར་ཆད་ལ་བསྔོས་ཏེ།
འགོས་ཀྱིས་ ཕག་རིར་དུས་བཏབ། རྟ་ པའི་དམག་རྣམས་་་་་
དཔའ་མོ་དཔལ་ཐང་དུ་གྲངས་ལ་བཏབ། རྒྱ་ གར་ཐང་དུ་་
བརྟོལ་བ་དང་། ཡུལ་དེའི་རྒྱལ་པོ་བྲེད་ནས། མཐའ་འཁོབ་
ཀྱི་ རྒྱལ་ པོ་ དེའི་ རྟ་ པ་ འདི་ འདྲ་ ན། དཔུང༌ བུ་ ཆུང་ དང་།
ཤིང་རྟ་དང༌། གླང་པོ་ཆེའི་ཚོགས་ཇི་འདྲ་ན་ཞེས། ཕོ་བྲང་
གི་ཡ་ལད་ལ་བཙན་པོའི་ལྷམ་བཏགས་ཏེ། དེའི་འོག་ན་ཕར་
འཁོར་དང་བཅས་པ་འཛུལ་ནས། ངའི་ རྒྱལ་ ཁམས་འདི་་་་
བཙན་པོ་ཁྱོད་ཀྱི་ཞབས་འོག་ཏུ་འཛུལ་བས། ཁྱོད་ཀྱི་ཆབ་སྲིད་
བྱེད་དེ། བཅའ་དང་སྐྱེས་ལོ་ཐང་དུ་འཇལ་ལོ་ཞེས་ཁས་བླངས་
ནས་མངའ་འོག་ཏུ་འདུས། དེ་ནས་གངྒཱ་བརྒལ་ནས་མ་ག་དྷར་
དམག་དྲངས་པ་དང༌། མ་ག་དྷཱཔ་རྣམས་ཀྱིས་ནོར་ཐམས་ཅད་



ཨོ་ ཏན་ཏ་པུ་རིར་(མ་ག་དྷཱའི་ཡུལ་གྱི་དཀྱིལ་ན་ཨོ་ཏན་ཏ་པུ་རིའི་ ཤུལ་ཡོད།)
བསྐྱལ་ནས། མི་ཐམས་ཅད་རྒྱ་གར་ཤར་ཕྱོགས་སུ་བྲོས་པས་
གཡུལ་ སྤྲོད་ མ་ དགོས་ པར་ བྱང༌ ཆུབ་ ཤིང༌ ལ་ མཆོད་ པ་ ཕུལ།
ཞེས་ སོགས་ནས། གངྒཱའི་འགྲམ་ དུ་ བོད་ ཀྱི་ མི་ བསྐོས་ ནས།
འདི་ཚུན་ཆད་བོད་ཀྱི་ས་བཅད་ཡིན་པས་རྡོ་རིང་གྱིས་ཤིག་ཅེས་
བཀའ་སྩལ་ པ་ བཞིན་ བྱེ་ ཁུང་ དུ་ ལྕགས་ ཀྱི་ ཀྭ་ བ་ བཙུགས་ ཏེ།
ཕྱིས་བྲུ་ཤའི་དམག་གིས་དེ་བཤིག་པས། མ་ཞིག་པར་མེ་ལ་
བཞུས་པའི་འཕྲོ་ཡོད་དོ། ། དེའི་ལུང་ཁུག་ན་ཀྭ་བ་བསྲུང་བའི་
མིའི་རིགས་ལས་མཆེད་པ་འབོ་ཊ་ ཐང་གུ་རའི་ རིགས་ཞེས་བྱ་
བའི་གྲོང་ཁྱེར་གཅིག་ཀྱང་ཡོད་དོ། ། སོགས་གསུངས་སོ། །
འདིར་རྒྱ་གར་གྱི་རྒྱལ་པོ་སུ་ཡིན་གསལ་བར་མ་སྨོས་ཀྱང་།
དུས་བསྒྲིགས་ན་ཟ་ཧོར་གྱི་རྒྱལ་པོ་གོ་པཱ་ལ་ཡིན་ནམ་སྙམ། ཐ་
གུ་ར་བྱ་བ་སྤྱིར་ལྷ་དང་ རྒྱལ་ རིགས་ཀྱི་མིང་ཡིན་ཞིང་། དེ་
འདྲའི་གྲོང་ཁྱེར་ཡོད་པ་ནི་མ་ ཐོས་ མོད། ཐ་གུ་ ར་བྱ་བའི་་
རིགས་ནི་རྒྱ་གར་བའི་ཁྲོད་ན་མང་དུ་ཡོད་ལ། དེ་དག་གི་ཐོག་
མའི་རུས་ཁུངས་ཀྱང་ཀླ་ཀློ་དང་བྲམ་ཟེ་གཉིས་ འདུས་ པ་ཞིག་
ཡིན་ནོ་ཞེས་གྲགས་པས་ངེས་པར་དཔྱད་དགོས་པ་ཞིག་འདུག
དུས་འདི་ཙམ་ན་བཙུགས་པའི་ལྕགས་ཀྱི་ཀྭ་བ་ཞིག་ཀྱང་ད་ལྟ་དྷི་
ལེའི་ཕྱོགས་ན་ཡོད་ཅིང་། སྟེང་གི་ཡི་གེ་རྣམས་ནི་རྒྱལ་པོ་ཙནྡྲ་



ཟླ་བ་བྱ་བ་ཞིག་གིས་བཀོད་པ་ཡིན་འདུག་ལ། འོན་ཀྱང་རྒྱ་
གར་ན་མྱ་ངན་མེད་ཀྱི་རྡོ་རིང་འགའ་ཞིག་གི་སྟེང་ན། ཕྱིས་ཀྱི་
ཀླ་ཀློའི་རྒྱལ་པོས་ཡི་གེ་བཀོད་པ་སོགས་ཀྱང་འདུག་པས། འདི་
འདྲ་བསམ་ཚེ་ལྕགས་ཀྱི་ ཀ་བ་དེ་ཡང་ངོ་བོ་སྔར་བོད་ཀྱིས་་་་་
བཙུགས་པ་དེ་ཡིན་སྲིད་དམ་སྙམ་སྟེ། འོན་ཀྱང་གཏམ་འདི་
འདྲ་ཁྱབ་བརྡལ་དུ་སྒྲོག་པའི་འོས་མ་ཡིན་ནོ། །དེའི་འོག་ཏུ་སླར་
ཡང་མུ་ཏིག་བཙན་པོས་སྲིད་འཕྲོ་འཛིན་པའི་སྐབས། རྒྱ་གར་
གྱི་རྒྱལ་པོ་དྷ་རྨ་པཱ་ལ་བོད་དུ་འཁྲིད་དེ། བཟང་བཙོན་གྱི་ཚུལ་
དུ་བཞག་ལ། དེས་ཕོ་ཡོང་བཟའ་བྱ་བའི་ཇོ་མོ་ཞིག་བཞེས་པ་
ལས་འཕྱོང་རྒྱས་ཟ་ཧོར་མའི་རིགས་དེ་མཆེད་དོ་ཞེས་ལྔ་པ་ཆེན་
པོས་གསུངས། དེ་ལྟར་རྒྱ་གར་ཏི་ར་ཧི་ཏ་དེ་བོད་ཀྱི་འབངས་
སུ་རེས་ཡོད་རེས་མེད་ཀྱི་ཚུལ་དུ་གནས་ཏེ་རྒྱལ་ཐོག་འགའ་ཞིག་
སོང་བར་མངོན་ལ། ཕྱོགས་དེ་བོད་ཀྱི་ས་ཁོངས་སུ་བརྩི་བ་
གོམས་པའི་དབང་གིས། དུས་ཕྱིས་ཙ་ན་ཡང་། ཆག་ལོ་ཆོས་
རྗེ་དཔལ་གྱི་ལམ་ཡིག་ཏུ། དེ་ནས་གངྒཱ་བརྒལ་ཏེ་ཕྱི་ཉིན་རྒྱ་
གར་དུ་སླེབས། ཞེས་གངྒཱའི་ཚུར་ཕྱོགས་རྣམས་རྒྱ་གར་མིན་པ་
འདྲ་བ་ཞིག་གསུངས་སོ། ། གཞན་ཡང་བོད་ཀྱི་རྒྱལ་པོའི་དམག་
ཀོ་ ཤམ་བྷི་བར་དུ་སླེབས་པར་འགྱུར་བ་སོགས་ལི་ཡུལ་ལུང་་་་
བསྟན་དུ་ཡང་གསལ་བར་ཡོད་དོ། །
32



ཤར་ཕྱོགས་སུ་རྒྱའི་ཡུལ་ཁམས་ཇི་ཙམ་བཟུང་བ་སོགས་ནི།
འོག་གི་རྒྱལ་རབས་ཀྱི་ཞར་ལ་གསལ་ཞིང་། མདོར་ན་དེ་དུས་
གླིང་ཆེན་ཡོངས་རྫོགས་འདི་ན་བོད་དང་མཉམ་པའི་རྒྱལ་ཁབ་
སྟོབས་ཆེ་བ་སུ་ཡང་མེད་པར་ཡོངས་སུ་གྲགས་ལ། ལྷག་པར་
ཡང་རྗེ་ཁྲི་སྲོང་ལྡེ་བཙན་གྱི་སྐུ་དུས་ཙ་ན། མངའ་ཐང་དར་
བའི་རྩེ་མོར་སོན་ཏེ། རྒྱལ་ཁབ་ཀྱི་ས་ཁྱོན་ཀྱང་ཕལ་ཆེར་གླིང་
ཧྲིལ་པོའི་སྟེང་དུ་རྒྱ་བསྐྱེད་ཅིང་། བོད་འབངས་མིན་ པའི་་་
ཕྱོགས་རྣམས་ན་ཡང་། བླ་སྐྱེས་འབུལ་ཞིང་བཙན་པོའི་བཀའ་
ལུང་ལེན་པའི་རྒྱལ་ཕྲན་མང་དུ་ཡོད་པ་ཡིན་འདུག་པས། རིག་
འཛིན་འཇིགས་མེད་གླིང་པས། འཛམ་གླིང་རྒྱལ་པོ་ཁྲི་སྲོང་
ལྡེའུ་བཙན། ། ཞེས་བསྔགས་པ་ཡང་དོན་ལ་གནས་པའི་གསུང་
ཡིན་ནོ། ། ཚལ་པའི་དེབ་དམར་དུ་རྒྱའི་རྒྱལ་ རབས་དྲངས་པ་
ལས་ཀྱང༌། དེ་དུས་བོད་ཀྱི་མཐའ་བཞི་ནི། ཤར་དུ་ལྕེའུ།
མུ་ ཅིའུ། སུ་ ཅིའུ་ གསུམ་ཡིན། ལྷོར་ བྲམ་ཟེའི་ཡུལ་ དང༌།
བྱང་དུ་ཧོར་གྱི་ཡུལ་ཏེ། དེ་རྣམས་བསྐོར་བ་ལ་དཔག་ཚད་
སྟོང་ ཕྲག་ མང་ པོ་ ཡོད་ པས། བོད་ ལས་ དཔའ་ བ་ དང་།
བརྟུལ་ཕོད་པ། རྒྱའི་གོང་མ་ཧཱན་དང་། གཡུ་དང༌། ལྕིའུ་
ལ་སོགས་པའི་དུས་སུ་ཡང་མ་བྱུང་བ་ཡིན་ནོ་ཞེས་བཤད་པ་ལྟར་
རོ། །
33



ལྷན་གཅིག་སྐྱེས་པའི་གངས་ཀྱི་མུ་ཁྱུད་ལ། །
ལུགས་གཉིས་ཐབས་ཤེས་དུང་གི་མཁར་བསྐྱིལ་པའི། །
རིགས་གསུམ་མགོན་པོས་སྤྲུལ་བའི་རྒྱལ་ཁམས་འདིའི། །
ཕྱོགས་བཞིའི་རྒྱ་ཁྱོན་སུ་ཡིན་འཇལ་བར་ནུས། །ཞེས་བྱ་
བ་ནི་བར་སྐབས་ཀྱི་ཚིགས་སུ་བཅད་པའོ། །
ཡིད་བརྟན་འཕེར་བའི་རྒྱལ་རབས་སྨྲ་བ་ལ། སྔ་ཕྱིའི་
དུས་ཚིགས་ཤེས་པ་མེད་དུ་མི་རུང་བ་ཡིན་པས། འདིར་ལོ་
ཚིགས་ཀྱི་རིམ་པ་གང་ལ་སྦྱོར་བའི་གཞི་བཤད་པར་བྱ་སྟེ། དེ་
ཡང་འོག་ཏུ་བཀོད་པའི་བྱུང་བ་འདི་རྣམས་རབ་བྱུང་དང་པོ་
སོགས་ཀྱི་ཁོངས་སུ་མི་འདུ་བ་ཡིན་ལ། དེའི་ཡན་གྱི་ལོ་རྣམས་
བསྣན་པའི་ལུགས་སུ་བརྩི་བ་ཡང་ སྟབས་མི་བདེ་ཞིང་། རྒྱ་
གར་པ་ལ་གྲགས་པའི་བི་ཀྲ་མའི་ལོ་ཚིགས་སོགས་ཀྱང་ཕྱོགས་
འདིར་ རྒྱུས་ མེད་ པས་ མགོ་ འཁྲུག་ པའི་ རྐྱེན་ དུ་ འགྱུར་ ལ།
གཞན་ཕྱི་ལོར་གྲགས་པ་དེ་ཡང་ཡེ་ཤུ་གྲོངས་པའི་ལོ་ནས་བརྩི་
བར་འདུག་པར་རང་ཅག་ལ་འོས་འགབ་མི་ཆེ་བར་མཐོང་ནས།
འདིར་རྒྱལ་རབས་རྣམས་སངས་རྒྱས་མྱ་ངན་ལས་འདས་ནས་དུ་
སོང་ལ་སྦྱོར་བར་བྱས་སོ། །
སྟོན་པ་འདས་པའི་ལོ་གང་ཡིན་ལ་ཡང་མཁས་པ་རྣམས་
34



ཤིན་ཏུ་མི་མཐུན་མོད་ཀྱི། འདིར་བཀོད་པ་ནི་ལྷོ་ཕྱོགས་སིངྒཱ་
ལ་པའི་གནས་བརྟན་པ་དག་གི་ལུགས་དེ་ཡིན་ཞིང༌། བརྩི་
ཚུལ་ཀུན་གྱི་ནང་ན་འདི་ཉིད་ཁོ་ན་རྒྱུ་མཚན་ཆེ་བར་མཐོང་སྟེ།
དེ་ཡང་སངས་རྒྱས་འདས་ནས་ཉིས་སྟོང་སུམ་བརྒྱ་ལས་མི་ཉུང་
བ་ནི། ཆོས་རྒྱལ་མྱ་ངན་མེད་ཀྱི་ཡབ་མོརྱའི་རྒྱལ་པོ་ཙནྡྲ་གུབྷ་
(ཟླ་བ་སྦས་པ་པའི་)སྐབས་སུ། ཡ་བ་ནའི་བློན་པོ་མེ་གྷནྡྷན་རྒྱ་གར་
དབུས་སུ་སླེབས་ཤིང༌། སྐྱ་ནར་བུའི་གྲོང་དུ་ཡུན་རིང་བསྡད་
པ་དེའི་ལམ་ཡིག་ཏུ། ཡུལ་དབུས་ན་སངས་རྒྱས་པའི་རབ་བྱུང་
བཞུགས་པ་མཐོང་ཚུལ་སོགས་བྲིས་པ་འདིས་ཤེས་ལ། བློན་པོ་
དེ་དང་ཟླ་བ་སྦས་པའི་དུས་ན་ཅུང་ཟད་ཀྱང་མ་ནོར་བར་བརྩི་
ནུས། སྟོན་པ་འདས་ནས་ཉིས་སྟོང་ལྔ་བརྒྱ་ལས་མི་མང་བ་ནི།
སྙིང་རྗེ་པད་དཀར་དང༌། ལྷ་ལས་ཕུལ་བྱུང་གི་འགྲེལ་པར་
སྟོན་པ་འདས་ནས་ལོ་བརྒྱ་ན་མྱ་ངན་མེད་འབྱུང་བར་གསུངས་
ཤིང་། རྟོག་གེ་འབར་བ་དང་། བྷ་བྱའི་སྡེ་པ་ ཐ་དད་དུ་་
འབྱེད་པ་ལས། བརྒྱ་དང་དྲུག་ཅུ་ན་ཡིན་ཞེས་བཤད། ཀུན་
མཁྱེན་བུས་བརྒྱ་དང་བཅུ་པ་ལ་མྱ་ངན་མེད་ཀྱིས་སྦྱིན་བདག་
བྱས་ནས། བཀའ་བསྡུ་གཉིས་པ་བྱས་པར་གསུངས། སིདྷ་
ལའི་གནས་བརྟན་མིང་ཆེན་གྱིས་མཛད་པའི་མ་ཧཱ་བངྐར་ཉིས་
བརྒྱ་རེ་གཅིག་པར་མྱ་ངན་མེད་ཁྲི་ལ་འཁོད་དེ། ལོ་བཞི་་་
35



བཅུར་སྲིད་བསྐྱངས་ནས་གྲོངས་ཞེས་བྲིས་པ་དང་། འགོས་
ལོས་ གཏད་རབས་ ཤོག་འཁྱར་ཞིག་བསྒྱུར་བ་ལས། བར་་་་་
སྐབས་དེར་སངས་རྒྱས་འདས་ནས་ལོ་སུམ་བརྒྱ་ལོན་ཏེ། མྱ་
ངན་མེད་ཅེས་བྱ་བའི་རྒྱལ་པོ་དེ་ཤི་ནས། ཞེས་གསུངས་པ་
གཉིས་ལོ་གཅིག་གིས་ཀྱང་ཆད་ལྷག་མེད་པར་སྙན་གྱིས་མཐུན་
ནོ། །དེས་ན་ཇི་ཙམ་ཕྱིས་ཀྱང་སྟོན་པ་འདས་ནས་ལོ་ཉིས་བརྒྱ་ལྔ་
བཅུའི་ནང་རོལ་དུ། མྱ་ངན་མེད་འཁྲུངས་ནས་ཡོད་ངེས་པས་
སོ། །དེའི་ཕྱིར་ཉན་ཐོས་སྡེ་པའི་བསྟན་རྩིས་འདི་ཁོ་ན་རྒྱུ་མཚན་
ཅི་བས་ཀྱང་ཆེ་བ་ཡིན་ཞིང་། གལ་ཏེ་ནོར་ན་ཡང་ལོ་བཅུ་སྐོར་
འགའ་ཞིག་གིས་ཆད་ལྷག་འབྱུང་སྲིད་པ་ཙམ་ཡིན་གྱི། སྟོང་
གྲངས་ཕར་ཟད་བརྒྱ་གྲངས་ལ་ཡང་ནོར་བའི་གནས་མེད་དོ། །
སྔར་རྒྱ་བལ་ཁ་ཆེ་ཀུན་ཏུ་ཡང་མཁས་པ་རྣམས་བརྩི་ཚུལ་
འདི་ཉིད་ལ་ཆ་འཇོག་པར་འདུག་ལ། སྤྱིར་སྔ་མོའི་དུས་སུ་
ཉན་ཐོས་ཀྱི་དགོན་པ་རྣམས་ན། སངས་རྒྱས་འདས་ནས་ལོ་ཟླ་
ཞག་ གྲངས་ ཇི་ སོང་ གི་ ཐོ་ཉི་མ་རེ་བཞིན་འདེབས་སྲོལ་ཡོད་་་་
འདུག་པས་འདི་འདྲ་ཁུངས་སུ་མི་ཆེ་ན་གཞན་ཅི་ཞིག་ལ་བརྟེན།
བོད་ཀྱི་མཁས་པ་འགའ་ཞིག་གིས། ཉན་ཐོས་བེན་དྷ་པ་(འདི་ལ་
སེན་དྷ་པ་ཞེས་ཡིག་ནོར་རྒྱུན་འབྱམས་སུ་སོང་ཡང༌། བིཎྜ་པ་སྟེ་བསོད་སྙོམས་པ་
བྱའོ།)རྣམས་ཀྱིས་སངས་རྒྱས་འཁྲུངས་པ་དང༌། རྡོ་རྗེ་གདན་གྱི་
36



༥
སྐུ་བརྙན་བཞེངས་པ་གཉིས་ནོར་ནས་བརྩིས་ པས་ ཡིད་བརྟན་
མེད་ཅེས་བརྙས་པར་མཛད་ཅིང༌། རང་ལུགས་ལ་དེའི་སྟེང་དུ་
ལོ་སྟོང་ཙམ་བསྣན་མོད། རྡོ་རྗེ་གདན་གྱི་སྐུ་བརྙན་བཞེངས་
པའི་ཚེ། སངས་རྒྱས་མཇལ་མྱོང་བའི་རྒན་མོ་ལོ་བརྒྱ་ལྷག་ལོན་
པ་ཞིག་ཀྱང་ཡོད་ཅེས་བཤད། སྐུ་དེ་ལ་ཀུན་དགའ་བོའི་སློབ་
མ་ ཤུ་ནའི་གོས་ཅན་གྱིས་སྤྱན་འབྲས་ཕུལ་ཚུལ་ སོགས་ ཀྱ་་་་
འབྱུང༌། དེས་ན་ སྐུ་བརྙན་བཞེངས་ པ་ དང་ སངས་རྒྱས་་་་་
འཁྲུངས་པ་གཉིས་ནོར་བའི་དབང་དུ་བྱས་ན་ཡང་། ལོ་བརྒྱ་
སྐོར་ཅིག་ནོར་སྲིད་མོད། སྟོང་ཕྲག་ཙམ་ནོར་བའི་དོན་ཅི་ལ་
ཡོད། དེར་མ་ཟད་མ་བྱོན་སངས་རྒྱས་གསུམ་པ་ཁ་ཆེ་བསོད་
སྙོམས་པ་ཆེན་པོ་བོད་དུ་བྱོན་པའི་ཕྱི་ལོའི་ཤིང་བྱི་དེ། གནས་
བརྟན་པའི་ལུགས་ཀྱིས་སྟོན་པ་འདས་ནས་ཆིག་སྟོང་བདུན་བརྒྱ་
ཞེ་བརྒྱད་པ་ཡིན་ལ། དེ་དུས་ཁོང་གིས་སོལ་ནག་ཐང་པོ་ཆེར་
བརྩིས་པ་ན། སངས་རྒྱས་འདས་ནས་ཆིག་སྟོང་བདུན་བརྒྱ་ལྔ་
བཅུ་སོང་གསུངས་པ་ཡང་། རྩིས་ཀྱི་དབང་གིས་ལོ་གཉིས་མི་
མཐུན་པ་ཙམ་ལས། དོན་ལ་པཎ་ཆེན་རང་ཉིད་ཀྱང་གནས་
བརྟན་པའི་ལུགས་དེ་ལ་རྩ་བ་བརྟེན་པར་སྣང་ངོ། །དེས་ན་སྒོ་དུ་
མ་ནས་བསམ་ཚེ་གནས་བརྟན་པའི་བསྟན་རྩིས་དེ་ཁོ་ན་ཁུངས་
བཙན་པར་མཐོང་ནས། ཁོ་བོས་ཀྱང་འདིར་རྒྱལ་རབས་ཀྱི་
37



གཞི་རྣམས་དེ་ལ་བརྟེན་ཏེ་བརྩིས་སོ། །དེ་ཡང་བརྩི་ཚུལ་འདིའི་
དབང་དུ་བྱས་ཚེ། ད་ལྟའི་རབ་བྱུང་བཅུ་དྲུག་པའི་མེ་ཁྱི་འདི་
སངས་རྒྱས་འདས་ནས་ཉིས་སྟོང་དང་བཞི་བརྒྱ་དགུ་བཅུ་པ་ཡིན་
ལ། མེ་མཁའ་རྒྱ་མཚོ་བསྲེས་པའི་འདས་ལོའི་ཐོག་མ་མེ་ཡོས་
དེ་ཆིག་སྟོང་ལྔ་བརྒྱ་དོན་གཅིག་པ་ཡིན། ཀོང་ཇོ་བོད་དུ་བྱོན་
པའི་ལོ་དེ་ཆིག་སྟོང་བརྒྱ་དང་གྱ་བརྒྱད་པ་ཡིན་པ་སོགས་ཤེས་
པར་བྱའོ། །
ཤིན་ཏུ་ཡིད་འཕྲོག་བདེན་པའི་བཞིན་རས་ལ། །
མི་གསལ་རྩིས་ཀྱི་སེང་རས་གཡོགས་པ་འདི། །
དཔྱད་གསུམ་སོར་མོས་དུམ་བུར་རལ་བ་ཡི། །
མི་བསྲུན་མཁས་པའི་ཐོ་ཅོ་ཁོ་བོས་བྱས། ། ཞེས་བྱ་བ་ནི་
བར་སྐབས་ཀྱི་ཚིགས་སུ་བཅད་པ་སྟེ་ཐོག་མའི་ཡན་ལག་རྣམས་
རྫོགས་སོ། །
ད་ནི་རྒྱལ་རབས་དངོས་ལ་འཇུག་པར་བྱ་སྟེ། དེ་ཡང་
འོག་ཏུ་བཀོད་པའི་ཤོག་དྲིལ་ཚན་པ་གསུམ་ལས་ཀ་དང་ཁའི་
རྟགས་བཏབ་པ་གཉིས་ནི། གོང་སྨོས་བཞིན་ད་ལྟའི་ལོ་སུམ་ཅུ་
ལྷག་གི་སྔ་རོལ་དུ། ལི་ཡུལ་གྱི་བར་མཐའ་ཏོང་ཧང་བྱ་བའི་
གནས་སུ། སྔོན་གྱི་ལྷ་ཁང་ཞིག་རལ་དུ་གྱུར་པ་གཅིག་གི་རྩིག་
38



པའི་གསེབ་ནས། བོད་དང་ཡུ་གུར་ གྱི་ཡིག་རྙིང་ཤོག་ དྲིལ་་
འཕོན་ཆེན་ཞིག་འཐོན་པའི་གྲས་ཡིན་ལ། ཡིག་ རིགས་དེ་་་
རྣམས་རྒྱལ་ཁབ་དུ་མས་བགོ་བཤའ་བྱས་ཤིང༌། རྒྱ་གར་དང་
ཕྱི་རྒྱའི་མཁས་པ་རྟོག་ཞིབ་བྱེད་པ་མང་པོ་ཞིག་གི་ལག་ཏུ་བཏང་
བ་ལས། ཕྱི་མོ་དངོས་ཀྱི་ཆ་ཤས་དང༌། སྤར་བཏབ་པ་དང་།
ངོ་བཤུས་བྱས་པ་སོགས་སྣ་ཚོགས་ཞིག་ཕྲན་གྱིས་མཐོང་བ་རྣམས་
ཕན་ཚུན་ཞིབ་བསྡུར་བྱས་ ཏེ་ ཡིད་བརྟན་རུང་བར་ བཀོད་ ལ།
ད་ལྟ་འདིའི་ཕྱི་མོའི་བྱིངས་རྣམས་ཕ་རན་སི་དང་དབྱིན་གཞུང་
གཉིས་ནས་བདག་སྤྲོད་བྱས་ཏེ་ཡོད་འདུག་ཅིང་། ཆ་ ཤས་མང་
ཙམ་ཞིག་པེ་ཅིང་དུ་ཡང་འཁྱེར་ཞེས་ཟེར། (ག) རྟགས་ཅན་
རྣམས་ནི་ཤོག་དྲིལ་དེའི་གྲས་གཞན་རྣམས་ལས་ མཁོ་བའི་ ཆ་་
འགའ་ཞིག་དྲངས་པ་ཡིན། (ང) རྟགས་ཅན་དེ་ནི། ལོ་ཙ་
ཝན་མང་མུ་དང་ཐང་ཞིས་བྱ་བའི་རྒྱའི་རྒྱལ་རབས་ནས་ཕུད་པ་
ཡིན་ཞིང༌། སྦུ་རེ་ཚལ་དུས་སུ་རྒྱའི་ལོ་ཙ་བ་བྱང་དུ་དང༌། གུ་
ཤྲཱི་རིན་ཆེན་གྲགས་པ་གཉིས་ཀྱིས་མདོར་བསྡུས་ཞིག་བསྒྱུར་ཏེ།
ལྡེབ་ ལྔ་ དྲུག་ ཙམ་ ཞིག་ ཚལ་ པའི་ དེབ་ དམར་ དུ་ བཀོད་ ཅིང་།
དེ་བས་ཀྱང་ཆེར་བསྡུས་པ་ཞིག་དེབ་སྔོན་དུ་ཡང་བཀོད་འདུག་
པ་དེ་གཉིས་འབྱུང་ཁུངས་གཅིག་པར་སྣང་ལ། ཚལ་པ་དང་
འགོས་གཉིས་ཀས་ཀྱང༌། བོད་ཀྱི་རྒྱལ་རབས་ཀྱི་རྩ་བ་དེ་ཁོ་ན་



ལ་བརྟེན་ཏེ་བཤད་པ་ཡིན་ནོ། །
ཐང་གུར་གྱི་རྒྱལ་ རབས་དེ་དག་སྔར་ གོང་མའི་དུས་སུ་
ཀློགས་སྤེལ་བྱེད་པ་སོགས་ལ་བཀའ་སྡོམ་ཙམ་ཡོད་ཅིང་། ཉེ་
དུས་འདི་རྣམས་རྒྱལ་ ཁབ་དུ་ མའི་ སྐད་རིགས་ སུ་ བསྒྱུར་བས།
འཛམ་བུ་གླིང་གི་ངག་སྒྲོས་སུ་གྱུར་ ཅིང༌། སྐད་གཉིས་བྱང་
བའི་མཁས་པ་དུ་མའི་གྲོགས་དན་དང་བཅས། བསྒྱུར་བ་ནང་
ཕན་ཚུན་དང་ལྟེ་བའི་ཕྱི་མོ་ལ་ སོགས་ པ་ གང་རྙེད་བསྡུར་ཏེ་་
ཁུངས་དག་པར་བྱས་ལ། ད་དུང་ཡང་རྒྱའི་མཁས་པ་གཟུར་
གནས་འདྲ་བྱུང་ན། འདིར་གསལ་བའི་ཡུལ་དང་དམག་་་་་
དཔོན་གྱི་མིང་སོགས་ལ་དག་ཐེར་གང་ཞིབ་གནང་བར་འཚལ།
ལྷག་པར་ཡང་རང་ཅག་གིས་གཅེས་སྤྲས་སུ་བྱ་འོས་པ་ནི།
རྒྱལ་རབས་ཀ་པའི་དུམ་བུ་འདི་ཡིན་ཏེ། འདི་ལ་སྲོང་བཙན་
གྱི་ ཁྲི་ ལོ་ དྲུག མང་ སློན་ མང་ བཙན་ གྱི་ ཁྲི་ ལོ་ ཉེར་ གསུམ།
འདུས་སྲོང་གི་ཁྲི་ལོ་ཉེར་དགུ། ཁྲི་ལྡེ་གཙུག་བཙན་གྱི་ཁྲི་ལོ་ཞེ་
བཞིའི་བར་གྱི་བྱུང་རབས་རགས་པ་ཞིག་ཡོད་ཅིང་། ཚིགས་སྣ་
བསྡུས་དྲགས་པས། གཏམ་ རྒྱུད་ མཚར་ལ་རིང་བ་དགོས་་་་
མཁན་ཚོ་ལ། ཚིམ་པ་ཅུང་ཟད་ཀྱང་མི་བསྐྱེད་མོད་ཀྱི། རྒྱལ་
རབས་དངོས་ལ་དཔྱོད་ན། གནད་དོན་ཆེ་ལ་གཞི་རྩ་བརྟན་པ་
གསེར་གྱི་ས་གཞི་དང་མཚུངས་པ་ཞིག་ཡིན་ཞིང་། རྒྱལ་པོའི་



དུས་ཀྱི་བོད་མི་རང་གིས་བྲིས་ཏེ། བཅོས་བསྒྱུར་མཁན གྱི་སྨྱུ་
གུའི་རྩེ་མོས་མ་རེག་པར། ལོ་ཆིག་སྟོང་ཉེ་བའི་ཡུན་ལ་རྡོ་དང་
བྱེ་མའི་འོག་ཏུ་གཟིམས་པའི་ཡིག་རྙིང་རྒན་པོ་ཀུན་ལ་ངོམ་དུ་རི་
བ་དེ་འདྲར་མ་ཟད། རང་ཅག་གི་སྔོན་གྱི་རྒྱལ་རབས་རྣམས་
ཚིག་སྦྱོར་གྱི་རྣམ་པ་ཡང་འདི་འདྲར་ཡོད་སྙམ་ཏེ།
དཔེར་ན། སྒྲ་སྦྱོར་བམ་གཉིས་སུ། རྟའི་ལོ་ལ་བཙན་
པོ་ཁྲི་ལྡེ་སྲོང་བཙན་ཕོ་བྲང་འོན་ཅང་རྡོ་ན་བཞུགས། སྟོད་
སྨད་ཀྱི་རྐུན་ཆེན་བཏུལ། གར་ལོག་ གི་ ཕོ་ཉས་ཕྱག་འཚལ།
རྔ་རྟ་ཕལ་པོ་ཆེ་ཕྱག་ཏུ་ཕུལ། སོགས་བྲིས་པ་དང་། འདིར།
སྤྲེའུའི་ ལོ་ ལ། བཙན་ པོ་ དུངས་ ཀྱི་ སྟག་ ཚལ་ ན་ བཞུགས།
འབུག་ཅོང་གི་ཕོ་ཉས་ཕྱག་འཚལ་དེ། དབྱར་འདུན་དུངས་ཀྱི་
ཁ་བུར། ཞང་བཙན་ཏོ་རེ་དང༌། བློན་ཁྲི་གསུམ་རྗེས་བསྡུས།
སོགས་བྱུང་བ་རྣམས་ཚིག་སྦྱོར་གྱི་འཇུག་པ་ཡང་ཤིན་ཏུ་འདྲ་བ་
བཞིན་ནོ། ། འགའ་ཞིག་གིས་འདི་དག་ནི་ཡོངས་སུ་མ་རྫོགས་
པའི་རྒྱལ་རབས་ཀྱི་དུམ་བུ་རེ་ཡིན་པས། ཁུངས་སུ་མི་འོས་
སྙམ་ན་ཡང་མི་རིགས་ཏེ། ལར་སྔོན་གྱི་ལོ་རྒྱུས་རྙིང་མ་ཡོད་
རིགས་ཐམས་ཅད་ཀྱང་འདི་འདྲའི་དུམ་བུ་རེ་ཡིན་པ་རྦ་བཞེད་
དང་། ཐང་ཡིག་ལྟ་བུ་ཡིན་ལ། འགོས་ལོས་ཀྱང་གཏད་
རབས་ཤོག་འཁྱར་ཞིག་རྙེད་པ་ལ་རྩིས་སུ་མཛད་དེ། དེབ་སྔོན་



དུ་བཅུག་པ་དེ་འདྲ་ལགས་ཤིང༌། དེར་མ་ཟད་ད་ལྟ་རང་རེའི་
བཀའ་འགྱུར་ན་བཞུགས་པའི་མྱ་ངན་འདས་ཆེན་དང་། ཕལ་
པོ་ཆེ་ལ་སོགས་པའི་མདོ་དང༌། ཀྱེ་རྡོར་དང་གསང་འདུས་ལ་
སོགས་པའི་རྒྱུད་སྡེ་འདི་དག་ཀྱང༌། མདོ་རྒྱུད་དེ་དང་དེའི་
དུམ་བུ་ཙམ་རེ་ཡིན་པར་མཁས་པ་ཐམས་ཅད་ཀྱིས་བཞེད་པ་
ཡིན་ནོ། །
དཀྱུས་ཀྱི་རྟགས་བཏབ་པ་རྣམས་ནི། རྒྱལ་རབས་ཀྱི་
དུམ་བུ་དེ་རྣམས་གུང་བསྒྲིགས་ཏེ་རང་ཉིད་ཀྱིས་དཔྱད་པའི་
ལུགས་སུ་བྱས་ཤིང༌། ཐ་ན་བོན་གྱི་ངག་སྒྲོས་ཚུན་ཆད་ནས་
ཀྱང་བླངས་ཏེ། ཐོས་པ་ཆུང་བས་འོལ་ཚོད་དང་། ཕྱོགས་
ལྷུང་གི་གཅམ་བུ་ལ་སོགས་པའི་དྲིས་མས་མ་གོས་པར་བྲིས་པའི་
འཁུལ་དུ་ལགས་པས། གཟུར་གནས་དཔྱོད་ལྡན་འདྲ་ཡོད་ན་
དགྱེས་པའི་མཆོག་ཡོན་དུ་ཡང་ཆེའོ་སྙམ་སྟེ། གང་གི་ཕྱིར་ཞེ་
ན།
ཟོལ་གྱིས་བཅོས་པའི་སྨིན་མ་མི་གཡོ་ཞིང་། །
ཕྱོགས་སུ་ལྷུང་པའི་ཟུར་མིག་མི་བལྟ་བ། །
རང་བཞིན་གཤིས་ཀྱིས་འཛུམ་པའི་མེ་ཏོག་འདིས། །
དཔྱོད་ལྡན་སྐྱེ་བོའི་ཡིད་དབང་ཅིས་མི་འཕྲོག ། སྙམ་དུ་
བསམས་སོ། ། ། །
42



བོད་ ཀྱི་ གནའ་ སྲོལ་ དང༌ རུས་ ཁུངས་ སོགས་ ཀྱི་ སྐོར།
ཤོག་དྲིལ། །(ང) བོད་ཀྱི་ཡུལ་དེ་རྒྱའི་རྒྱལ་ས་ཅང་ངན་ནས་ལེ་
བར་སྟོང་བརྒྱད་ཀྱི་ས་ན་ཡོད། ཡུལ་དེ་ལ་སྔོན་ཧཱན་གྱི་གོང་མ་
དག་གི་དུས་སུ་ནུབ་ཀྱི་འཇང་ཞེས་འབོད། བོད་མི་རྣམས་ཀྱི་
རུས་ཐོག་མའི་འབྱུང་ཁུངས་ལེགས་པར་མ་ཤེས། འོན་ཀྱང་
འགའ་ཞིག་ན་རེ། བོད་རྣམས་རྒྱལ་པོ་འཕན་མྱིའི་རྒྱུད་པ་ཡིན་
ཟེར། སངས་རྒྱས་འདས་རྗེས་ཀྱི་ལོ་དགུ་བརྒྱ་ལྔ་བཅུ་ང་དགུ་
པ་ལ། རང་གི་ཁུ་བོ་དགྲས་བསད་པས། འཕན་མྱི་གཉེན་
དང་བཅས་པ་ནུབ་ཕྱོགས་སུ་བྲོས། རྨ་ཆུ་བརྒལ་ནས་རི་བོ་ཙུ་
ཞིའི་རྒྱབ་ཏུ་སླེབས་ཏེ། འཇང་རྣམས་ཀྱི་ཁྲོད་དུ་ས་བཟུང་སྟེ་
བསྡད། འཕན་མྱི་དེ་རང་བཞིན་བཟང་ཞིང་། སྦྱིན་པ་ལ་
དགའ་བར་གྲགས་ཆེ་བས། འཇང་ ཐམས་ ཅད་ཁོའི་དྲུང་དུ་
འདུས་ཏེ་རྒྱལ་པོར་བཀུར། དེའི་བརྒྱུད་རྣམས་ཤིན་ཏུ་འཕེལ་
ཏེ་གྲགས་ཆེ་བར་གྱུར། མི་བརྒྱུད་དེ་རྣམས་དཔའ་རྩལ་ཆེ་་
ཞིང་། རྒྱུན་ མི་ ཆད་ གཡུལ་ གྱི་ ལས་ ཁོ་ ན་ ལ་ བརྩོན་ པས།
རིམ་གྱིས་ཡུལ་མང་པོ་བཟུང་སྟེ། རང་གི་རྒྱལ་ཁམས་རྒྱ་བསྐྱེད།
འོན་ཀྱང་ལོ་ཉིས་བརྒྱའི་བར་དུ་རྒྱ་ནག་དང་འབྲེལ་ཅི་ཡང་མེད།
བོད་རྣམས་མི་སྟོབས་ཤུགས་ཅན་ལ་རྒྱལ་དུ་འབོད་ཅིང་། སྐྱེས་
43



པའི་མིང་ལ་ཕོ་ཟེར་བས། རྗེ་ལ་རྒྱལ་ཕོར་འབོད། བཙུན་མོ་
ལ་མོ་སྨད་དུ་འབོད། ནང་བློན་སོགས་ལ་བློན་ཆེ་ཆུང་དུ་་་
འབོད། བོད་རྣམས་ཁང་པ་དང་སྦྲ་ནག་ཏུ་སྡོད། བཙན་པོ་
དང་མི་དྲག་རིགས་གུར་གྱི་ནང་དུ་བཞུགས། གུར་ཆེན་པོའི་
ནང་དུ་མི་བརྒྱ་ཕྲག་འགའ་ཙམ་ཤོངས། བཙན་པོའི་དབུ་གུར་
གྱི་མཐར་དར་མདུང་མང་པོ་བཙུགས་ཤིང༌། དམག་མི་རྣམས་
ཀྱིས་བྱ་ར་བྱེད། བོད་མི་རྣམས་ཚེ་རིང་ཞིང་འགའ་རེས་ལོ་
བརྒྱ་ལོན་པ་ཡང་ཡོད། བོད་མི་རྣམས་པགས་པའི་གོས་གྱོན་
ཞིང་། བུད་ མེད་ རྣམས་ ཀྱི་ གདོང་ ལ་ ཚོན་ དམར་ བྱུགས།
ཤིང་གི་སྣོད་མཐིལ་ཀོ་བས་གཡོགས་པ་ཞིག་ཏུ་ཟས་ཟ། སྡེར་
མའི་དོད་དུ་ཕྱིང་བ་ས་ལ་བཏིང་ནས་བྱེད། (ད་ལྟ་ཡང་གཞུང་གི་
མཛད་ཆེན་ཁག་ལ་གདན་ཤ་ཞེས་གོས་གདན་གྱི་སྟེང་ལ་གསོལ་ཚིགས་འབུལ་སྲོལ་
ཡོད་འདུག） དཀར་ཡོལ་གྱི་དོད་དུ་བག་ཕྱེ་ལས་སྐྱོ་ར་ཞིག་བྱས་
ནས་སྒམ་སྟེ། ནང་དུ་འོ་མ་སོགས་བཏུང་ཞིང་། མཐར་་་་
དཀར་ ཡོལ་དེ་ཡང་ཟ། (དེ་ཡང་གོ་ ར་ཞེས་ པ་བག་ལེབ་ ཕོར་བའི་
དབྱིབས་ཅན་ཆབ་ཞུགས་སོགས་ཀྱི་མཛད་སྒོའི་རིགས་ལ་གོང་ས་མཆོག་གི་གསོལ་
ཐབ་ནས་སྩོལ་མུས) ཆང་འཁྱོར་བའི་ནང་དུ་བླུགས་ནས་བཏུང་།
གསེར་དངུལ་གྱི་རྒྱན་ལ་གཅེས་སྤྲས་ཆེ། རིགས་མཐོ་དམན་གྱི་
ཁྱད་པར་མི་ སོ་ སོའི་དཔུང་པའི་སྟེང་ན་མཚན་མ་བཏབ་ནས་
སྣང་། ཁང་པ་ཐོག་ཚད་མང་པོ་ཅན་ སྟེང་ལེབ་མོར་ཡོད་པ་
44



བྱེད། སྟོན་ཐོག་གྲོ་ནས་སྲན་གསུམ་འདེབས། སྒོ་ཕྱུགས་སུ་
གཡག་ལུག་ཕག་དང་། རྟ་བཟང་པོ་དང་། མ་ མོ་ རྒྱུགས་་
འགྲོས་ ཅན་ སོགས་ཡོད། ས་ གཞི་ནས་གསེར་དངུལ་ཟངས་
དང་ཞ་ཉེ་རྣམས་འཐོན། མི་ཤི་བའི་རོ་ས་ལ་སྦ། ཡི་གེ་ནི་
མེད། རྩིས་བྱེད་ཚེ་ཤིང་བུ་ལ་རྟགས་འདེབས་པ་དང་། སྐུད་
པ་ལ་མདུད་པ་བོར་ཏེ་བྱེད། ལེ་བར་བརྒྱ་རེའི་མཚམས་ན་
ཁྲིམས་ཁང་རེ་ཡོད། ཁྲིམས་ཡིག་མེད་ཀྱང་། ཁྲིམས་ ཐག་
རྣམས་དཔོན་རང་གིས་གཅོད། ཉེས་པ་ཆུང་ངུ་ལ་ཡང་གདུག་
ཅིང་རྩུབ་པའི་ཁྲིམས་གཏོང༌། ཉེས་ཆེན་པོ་རྣམས་ལ་མིག་་་
འདོན་ པ་ དང་། སྣ་ དང་ རྐང་ ལག་ གཅོད་ པ་ སོགས་ བྱེད།
(ཁྲི་སྲོང་གི་དུས་སུ། ཕོ་མིག་མི་འདོན་པ་དང་། མོ་སྣ་མི་གཅོད་ པའི་དམ་
བཅའ་བྱས་ཏེ་རྒྱལ་པོ་དང་བློན་ཆེན་མིན་པ་གཞན་ཀུན་གྱིས་མནའ་བོར་ཚུལ་རྦ་
བཞེད་དུ་གསལ།) མགྲོན་སླེབས་ཚེ་གཡག་གཅིག་འཁྲིད་ནས་འོངས་
པར། མགྲོན་པོ་རང་གིས་མདའ་བརྒྱབ་ནས་བསད་དེ་ ཤ་་་
འགྱེད་གཏོང་། དཔའ་བོ་རྣམས་ལ་གུས་པ་བྱེད་ཅིང༌། བུས་
ཕ་ལ་གུས་པ་བྱེད། མས་བུ་ལ་གུས་པ་བྱེད། ཕོ་རྣམས་གར་
འགྲོ་ན་གྲི་དང་མདའ་གཞུ་མ་བྲལ་བ་བྱེད། ལམ་དུ་འགྲོ་ཚེ་མི་
གཞོན་ པ་ རྣམས་ སྔོན་ དང༌། རྒན་ པོ་ རྣམས་ རྗེས་ སུ་ འགྲོ།
སྤྱིར་རྒན་པ་ལས་གཞོན་པ་ལ་གུས་པ་ཆེ། རང་བཞིན་གྱིས་ཤི་
བ་ལ་ངན་པར་བྱེད་ཅིང་། གཡུལ་དུ་བསད་པ་ལ་བཟང་པོར་
45



བརྩི། ཁྱིམ་གཅིག་ ཏུ་མི་མང་པོ་གཡུལ་དུ་ཤི་ན། ཁྱིམ་གྱི་
སྒོར་ཁྲབ་ཞིག་འཕྱང་སྟེ་ངོ་སོ་ཆེ་བར་བྱེད། དམག་བསྡུ་ཚེ་
གསེར་གྱི་མདའ་ཞིག་སྔོན་དུ་རྫོངས། (དེང་སང་ཡང་དཔོན་ཁག་
གཞུང་དོན་དུ་ཕྱོགས་ ཐོན་སྐབས་མདའ་ཡིག་གཏོང་མུས།) དམག་ ཁྲིམས་་་
བཙན་ཞིང་གོ་མཚོན་ཤིན་ཏུ་བཟང་། དམག་མདུན་མ་ཕམ་ཚེ་
རྗེས་མ་རྣམས་དགྲ་ལ་རྒྱུགས་པས་གཡུལ་ངོ་བཟློག་དཀའ་བ་ཡིན།
སྡར་མ་རྣམས་ཀྱི་མགོ་ལ་སྲ་མོའི་མཇུག་མ་བཏགས་ཏེ་དམའ་
འབེབས་བྱེད། དགྲ་སླེབས་ཚེ་མེ་སྦར་ནས་ ཕན་ཚུན་བརྡ་་་
གཏོང༌། དམག་ཕོགས་མེད་ཀྱང་ཡུལ་བཅོམ་ནས་དམག་་་་་་
བརྒྱགས་སྒྲུབ་པ་ཡིན། བཙན་པོ་རྗེ་བློན་རྣམས་ལོ་སྟར་མནའ་
སྐྱེལ་ཞིང་། དེ་དུས་ལུག་ཁྱི་སྤྲེའུ་གསུམ་དམར་མཆོད་དུ་འབུལ།
ལོ་གསུམ་རེ་ན་མནའ་ཆེ་སྐྱེལ་ཞིང་། མཚན་གྱི་དགུང་ལ་རྟ་
ཕྱུགས་བོང་བུ་རྣམས་དམར་མཆོད་བྱེད། སྲོག་ཆགས་རྣམས་
ཀྱི་རྐང་ལག་བཅད་ཅིང་དོན་སྣོད་མདུན་དུ་སྤུངས་ཏེ། བན་དྷེ་
ཞིག་གིས་ཆོ་ག་གཏོང༌། གནམ་ས་རི་དང་ཉི་ཟླ་སྐར་མ་རྣམས་
དཔང་དུ་བཙུགས་ཏེ། ཁྱེད་ཅག་སུས་ཀྱང་རང་ཡུལ་མི་སྲུང་
ཞིང་། བསམ་ངན་དང་སེམས་མ་དྲང་བ་བྱེད་ན། གནམ་
སའི་ལྷ་རྣམས་ཀྱིས་ཁྱེད་ཅག་གི་བསམ་པ་ཐམས་ཅད་མཁྱེན་པས།
ད་ལྟ་བསད་པའི་དུད་འགྲོ་འདི་རྣམས་བཞིན་དུ་དུམ་བུར་བྱས་
46



ལ་སོད་ཅིག ཅེས་མནའ་འདོར། (ལྷ་སའི་རྡོ་རིང་ལ་ཡང་དཔང་
པོ་ཉི་ཟླ་གཟའ་སྐར་ལ་སོགས་པའི་དེ་རྣམས་སྨོས་ཤིང༌། སྲོགས་ཆགས་བསད་དེ་
མནའ་ ཡང་བོར་སོགས་འབྱུང༌།) སྐབས་འགར་རྒྱལ་པོ་དང་མི་ཆེན་་
རྣམས། མཉམ་ འཆི་ མཉམ་ གསོན་བྱེད་ པའི་ མནའ་ འདོར།
དེ་འདྲ་བ་རྣམས་རྒྱལ་པོ་གྲོངས་ཚེ་རང་ཉིད་ཀྱང་ལྕེབས་ཤིང་།
དུར་ཁུང་ གཅིག་ ཏུ་སྦ་བ་ཡིན། བཙན་པོའི་རྟ་དང་། གོ་
ཁྲབ་གཅེས་ནོར་རྣམས་ཀྱང་དུར་དུ་འཇུག དུར་སྟེང་དུ་རི་
དེའུ་ འདྲ་ བ་ ཞིག་ བརྩིགས། དེར་ ཤིང་ སྡོང་ འཛུགས་ ཤིང་།
ལོ་རེ་བཞིན་དུ་མཆོད་པ་ཡིན་ནོ། །ཞེས་སོ། །
(དཀྱུས) བང་སོའི་ སྐོར་ཡ་ མཚན་ ཅན་ ཞིག་ རྒྱལ་པོ་་་་
བཀའ་ཐང་དུ་གྲགས་པར་འདུག་པ་བསྡུས་ན་འདི་ལྟར། བང་
སོའི་ནང་གི་རེའུ་མིག་དགུའི་དབུས་སུ་བཙན་པོའི་སྐུ་སྤུར་གསེར་
གྱིས་ བྱུགས་ ནས་ འཇོག་ ཅིང་། དཀོར་ ནོར་ གྱིས་ བཀང༌།
ནང་བློན་གང་ཡིན་དེ་དུར་སྲུང་དུ་འཇོག ཁོང་རང་འཁོར་
བཅས་ གཤིན་པོའི་རྟགས་བཏབ་སྟེ། རྒྱལ་ རྒྱུད་གསོན་པ་་་་
རྣམས་དང་འཕྲད་མི་ཆོག་པ་ཡིན། བ་ཕྱུགས་སོགས་བང་སོའི་
ཉེ་འཁོར་དུ་འཁྱར་ན། ཁོང་རྣམས་ཀྱིས་བཟུང་སྟེ་གཤིན་པོའི་
རྟགས་བཏབ་ནས་སླར་བདག་པོ་ལ་མི་སྤྲོད། ལོ་དུས་ཀྱི་མཆོད་
པའི་སྐབས་སུ་དུང་བཏང་བ་དང་མཉམ་དུ། ཁོང་རྣམས་ལུང་



བ་ཞིག་ཏུ་བྲོས་ནས་ཡིབ་སྟེ་ སྡོད། དེ་ནས་བཙན་པོ་འཁོར་
བཅས་ཀྱིས་མཆོད་པ་ཕུལ་བའི་རྗེས་སུ་སླར་འཁོར་ནས་མཆོད་པ་
རྣམས་བསྡུས་ནས་ལོངས་སྤྱོད་སོགས་བཤད། །
ཡང་རྒྱ་ནག་གི་སྒྲོས་ལས་མཆེད་པའི་བོད་ཀྱི་ལོ་རྒྱུས་སྐད་
རིགས་གཞན་དུ་བྲིས་པ་ཞིག་སྣང་བར། བོད་ཀྱི་རྒྱལ་མོ་མཚན་
མི་གསལ་བ་ཞིག་གི་སྐོར་བྲིས་ཏེ། རྒྱལ་མོ་དེས་སྟོད་ཐུང་སྔོ་
ནག་ཕུ་དུང་གི་ཁ་ས་ལ་རེག་པ་ཙམ་དུ་རིང་བ་ཞིག་གྱོན། སྨད་
ལ་དར་ནག་པོའི་ཤམ་ཐབས་གྱོན། སྐྲ་ལ་ལྷས་མ་ཆུང་ངུ་མང་
དུ་བྱས་ཤིང་། རྣ་བ་ལ་ཨ་ལོང་བཏགས། ལྷམ་ཟོ་ཡི་བྱ་བ་
གྱོན། དགུན་དུས་སུ་པགས་པའི་གྱོན་པ་ཕྱི་ལ་ཚེམ་དྲུབ་སྣ་
ཚོགས་ཡོད་པ་ཞིག་གྱོན། སོགས་བྲིས་ཏེ། གྲོངས་པའི་ཚེ་ཤ་
རུས་རྣམས་གསེར་ཕྱེ་དང་མཉམ་དུ་བསྲེས་ནས། ལྕགས་སྣོད་
དུ་བཅུག་ སྟེ་ ས་ ལ་ སྦ། སོགས་ སྣང་། རྦ་བཞེད་ དུ་ ཡང་།
གསལ་སྣང་གི་བུ་མོ་ཤི་བའི་རོ་རྫའི་ནང་དུ་བཅུག་ནས། མའི་
མལ་འོག་ཏུ་སྦས་ཚུལ་སོགས་ཀྱི་སྒྲོས་བྱུང་བས། དེ་འདྲའི་སྲོལ་
ཞིག་ཀྱང་ཡོད་པར་མངོན། །
གཞན་ཡང་ཏ་ཟིག་པའི་ལོ་རྒྱུས་ཧུ་དུལ་ཨལ་ལོ་བྱ་བར་
ཡང་། བོད་ཀྱི་ཡུལ་གྲུ་སོ་སོའི་བཤད་པ་རྒྱས་ཙམ་བྱུང་མོད།
སའི་མིང་རྣམས་བརྡ་འཕྲོད་དཀའ་བར་སྣང་ཞིང་། བོད་ཡུལ་
48



ན་གསེར་མང་བས། གསེར་ལུག་མགོ་ཙམ་ རེ་ ཡང་ ས་ནས་
འཐོན་ཚུལ་སོགས་དང་། ཡུལ་གྱི་ངོ་མཚར་གཅིག་ནི། མི་སུ་
ཡང་ཡུལ་དེར་སླེབས་ན། རྒྱུ་མཚན་མེད་པར་ སེམས་དགའ་
ཡལ་ལེ་བ་དང་། གདོང་འཛུམ་མོལ་ལེ་བ་ཞིག་འོངས་སོགས་
བྲིས། ལར་སྔོན་དུས་ཀྱི་སྲོལ་ཚུགས་སོགས་ཇི་འདྲ་ཡིན་བསམ་
པའི་ཚེ། རྒྱལ་ཁམས་གཞན་གྱི་ཡི་གེ་བྲིས་པའི་ལོ་རྒྱུས་སོགས་
ལ་བལྟ་བ་ཙམ་ལས། རང་གི་མིས་རང་ཡུལ་གྱི་སྲོལ་ལུགས་
འདི་འདྲའོ་ཞེས་ཞིབ་ཏུ་བྲིས་པ་ཞིག་ཤིན་ཏུ་རྙེད་དཀའ་བ་འདི་
ཡུལ་ཀུན་ལ་འདྲ་བ་ཡིན་ཏེ། དཔེར་ན་ད་ལྟ་བོད་ཀྱི་མིས་བྲིས་
པའི་ལོ་རྒྱུས་ཀུན་ལ་བལྟས་ཀྱང༌། ལྷ་ སའི་ གྲོང་ན། བུད་
མེད་རྣམས་པང་གདན་ཁྲ་བོ་དང་། སྤ་དྲུག་ཟུར་གསུམ་ཞིག་
གྱོན། སྐྱེས་པ་རྣམས་པགས་ཞྭ་རྣ་ལེབ་བཞི་ཡོད་པ་ཞིག་གྱོན་
སོགས་བྲིས་པ་སྲིད་མཐའ་ཙམ་ཡིན་ལ། ད་ནས་ལོ་ལྔ་བརྒྱ་
ལྷག་སོང་ཚེ། ད་ལྟའི་སྲོལ་ལུགས་འདི་ཀུན་ཀྱང་མི་བརྒྱུད་
རྣམས་ལ་ཤིན་ཏུ་ལྐོག་གྱུར་ཏུ་སོང་སྟེ། ཡུལ་ཁམས་གཞན་གྱི་
མིའི་ངག་སྒྲོས་རྙེད་པ་རྣམས་བསགས་ནས་རགས་ཙམ་ཞིག་ལས་
དཔྱོད་མི་ཐུབ་པ་སོགས་ཡིན་ནོ། ། །
དུས་གསུམ་དུས་ཀྱི་འཁོར་ལོ་འཁོར་བ་ན། །
བྱུང་ནས་ཡལ་བའི་སྔོན་གྱི་གཟུགས་བརྙན་རྣམས། ། །
49



སྟོང་པའི་མཁའ་ལ་སེམས་ཀྱིས་བྲིས་པ་འདི། །
ཤིན་ཏུ་ངོ་མཚར་སྒྱུ་མའི་རྒྱལ་རབས་ཉིད་། ། ཅེས་ཀྱང་
སྨྲས་སོ། །
དེ་ལ་རྗེ་སྲོང་བཙན་སྒམ་པོ་ཡན་ཆོད་དུ་བོད་ན་ཡི་གེ་མེད་
པར་གྲགས་པས། དེ་ཡན་གྱི་རྒྱལ་རབས་རྣམས་ཀྱང་ངག་རྒྱུན་
ཙམ་ཞིག་ཏུ་གནས་པ་ལས། ལོ་ཚིགས་ སོགས་བསྒྲིགས་ ཏེ་་་
དཀྱུས་མའི་ལུགས་ སུ་ གཏན་ ལ་ འབེབས་ པའི་ སྐབས་ མེད་ ལ།
འོན་ཀྱང་རྗེ་གནམ་རིའི་ལོ་རྒྱུས་ནི། སྲས་ཀྱི་དུས་སུ་བྲིས་པར་
མངོན་པ་ཞིག་འོག་ ཏུ་བཀོད་པ་འདི་ཡིན་ཞིང་། དེ་ཡང་་་་
གནའ་ལུགས་ཀྱི་གཏམ་རྒྱུད་ཉོག་ལ་འཛིངས་པ་ལྟ་བུ་ཞིག་འདུག་
པས། དོན་དྲིལ་ན་འདི་ལྟར་སྣང་སྟེ། དེ་དུས་ཙ་ན་ད་ལྟའི་
འཕན་ཡུལ་གྱི་ཕྱོགས་འདིར། བོད་རྗེའི་གཉེན་ཚན་དུ་་་་་་
གཏོགས་པའི་རྒྱལ་ཕྲན་ཟིང་པོ་རྗེ་བྱ་བ་ཞིག་ཡོད་པ་དེ། སྤྱོད་
པ་ངན་པས་ཡུལ་མི་རྣམས་ཞེ་ལོག་ཅིང་། ཁོའི་ཡུལ་གྱི་མི་དྲག་
དབྱི་ཚབ་སོགས་ངོ་ལོག་སྟེ། བོད་རྗེ་སྟག་སྣ་གཟིགས་ཀྱི་དྲུང་
དུ་བྲོས། བཙན་པོ་དང་ལྷན་དུ་མནའ་བཅད། འོན་ཀྱང་
ཟིང་བོ་རྗེ་ལ་དགྲ་ལན་མ་ལོན་པའི་བར་དེར་བཙན་པོ་གྲོངས།
དེ་ནས་དེའི་སྲས་གནམ་རི་སྲོང་བཙན་གྱིས་དམག་དྲངས་ཏེ།
.
.
.



---
འཕན་ཡུལ་དབང་དུ་བཅུག དེའི་རྗེས་སུ་གཙང་ཕྱོགས་ཀྱང་
འབངས་སུ་འདུས། དྭགས་པོ་ངོ་ལོག་པ་ལ་ཡང་སེང་གོ་མི་
ཆེན་གྱིས་ཕབ། དེ་ནས་ཡུན་རིང་སོང་སྟེ། དབྱི་ཚབ་རྒས་
པའི་ དུས་ ཞིག་ ན། སྲོང་ བཙན་ སྒམ་ པོ་ དང༌ མཇལ་ ནས།
ཡབ་ཀྱི་དུས་བཞིན་སླར་ཡང་རྗེ་བློན་རྣམས་ཀྱིས་བྲོ་བོར་ བ་་་
སོགས་ཡིན་ནོ། ། དེས་ན་རྗེ་གནམ་རི་སྲོང་བཙན་ནི། ཐོག་
སར་ཡར་ཀླུངས་དང་དྭགས་པོ་སོགས་ལྷོ་ཁ་ཕྱོགས་འདི་ཙམ་ཞིག་
ལ་དབང་མཛད་པར་མངོན་ཞིང༌། དེའི་ཡན་གྱི་་དུང་རྒྱུད་
རྣམས་ནི་ཕལ་ཆེར་ཡར་ཀླུངས་ཕྱོགས་ཆ་ཙམ་ཞིག་གི་བདག་པོ་
ཡིན་པར་སེམས། འོན་ཀྱང་རྗེ་གཉའ་ཁྲི་བཙན་པོ་བོད་ཁམས་
སྤྱིའི་རྒྱལ་པོ་ཡིན་སོགས་ཀྱི་ཐ་སྙད་ཙམ་ལ་རྨོངས་པར་མི་བྱ་སྟེ།
ཡུལ་ གྱི་ རྒྱ་ ཁྱོན་ དང་། རྒྱལ་ ཁབ་ ཀྱི་ ས་ མཚམས་ བྱ་ བ་ དེ།
དངོས་པོའི་གནས་ཚོད་ལ་རི་མོར་བྲིས་པ་ཞིག་མེད་ཀྱི། འོ་ན་
ཅི་ཞེ་ན། རྒྱལ་པོའི་དབང་ཤུགས་ཀྱིས་ཇི་ཙམ་དུ་ཁྱབ་པའི་
ཕྱོགས་དེ་ཙམ་ཞིག་ལ་ཡུལ་དེའི་ཐ་སྙད་འདོགས་པ་ཡིན་པས།
དེ་དུས་ཀྱི་བོད་ཁམས་བྱ་བ་དེ་ཡང་ཡུལ་ཉི་ཚེ་ཞིག་གི་མིང་ཡིན་
པར་ཤེས་པར་བྱའོ། །
གནམ་རི་སྲོང་བཙན་གྱི་སྐོར་ ཤོག་དྲིལ་ ཁ་ པའི་ཚིག་སྣ་
ཅུང་ཟད་བསྡུས་ཏེ་བཀོད་པ། མཁར་ཕྱིང་བ་སྟག་རྩེ་ན་ནི་



རྒྱལ་ སྟག་ བུ་ ལྷ་ གཟིགས་(སྟག་བུ་ གཉན་ གཟིགས་ ཏེ་གནམ་ རིའི་ ཡབ།)
བཞུགས། སྤུར་བའི་ཡུལ་སྣ་ན། ཟིང་པོ་རྗེའི་(མི་འབངས་）ཁྲི་
པངས་གསུམ་མཆིས། ཉེན་ཀར་རྟིང་བ་ན་ཟིང་པོ་རྗེ་སྟག་སྐྱ་
བོ་མཆིས། ཟིང་པོ་རྗེ་ནི་བྱ་བ་ཅི་ལ་ཡང་ཕྱིན་ཅི་ལོག་པ་ཤ་སྟག་
བྱེད། ལེགས་པ་ཉེས་པར་བཅུག ཉེས་པ་ལེགས་པར་བཅུག
མཛངས་ཤིང་སྙིང་ཉེ་བ་ལ་ནི་བློ་གྲོས་བསྟན་ཀྱང་མི་ཉན། ཕྱི་
གཅམ་བུ་ངོ་སྲུང་གི་ཚིག་སྨྲ་བ་དག་ལ་ཆེད་དུ་མཉན་ཏོ། ། །
དེ་ལྟར་ཟིང་པོ་རྗེ་ཆོས་ལོག་ཅིང་། སྲིད་སྒྱུར་བས། རྗེ་
བོ་ཉེས་དགུ་བྱེད་པ་ལ། མི་གཅིག་གིས་མཐོང་ཡང་གལ་ཏེ་
སྨྲས་ན་མི་འོས་པའི་ཆད་པ་ནན་ཆེ་བས། ཇི་ག་སུས་ཀྱང་ཁོ་ལ་
གྲོས་སྟོན་མ་ཕོད་དོ། །དེ་ལྟར་རྗེ་བོ་ནི་བླ་ནས་སྨྱོས། འཁོལ་པོ་
ནི་འོག་ན་བཀྲམ་མོ་(ཁ་མཐོར་བའི་དོན་ནོ)། གཅིག་ལ་གཅིག་སྙིང་མི་
བརྟན་ཏེ། ཡུལ་གྱི་སྲིད་ཀྱང་དམས་སོ། མི་ཡོངས་ཀྱང་ཟིང་
བོ་རྗེ་ ལ་འཁང་ངོ་(ཁྲོས་ སོ)། དེ་ནས་ ཟིང་ པོ་ རྗེའི་ བློན་ པོ།
གཉན་འཛི་ཟུང་ནག་པོས། རྗེ་བོ་ལ་གསོལ་བ། རྗེ་བོ་ནི་ཅི་
ལ་ཡང་ལོག་པ་ཤ་སྟག་མཛད་པས། འོ་སྐོལ་གྱི་སྲིད་ནི་སྲིད་དུ་
མ་རུང༌། ཆོས་ ནི་ ཆོས་ སུ་ མ་རུང༌ སྟེ། ཡུལ་ གྱི་ མི་ དབུལ།
སྲིད་ཀྱི་ཉམ་དམའ་སྟེ། ན་མོ་བརླག་ཟིན་ན་ཇི་ནོངས་ཤེས་
གསོལ་བས། (ན་མོ་ནི་ཕལ་ཆེར་བྱ་བའི་དོན་ནོ།)ཟིང་པོ་རྗེས་མཉན་
52



དུ་མ་གཏུབ་སྟེ། འདི་སྐད་ཟེར་བ་ཉེས་སོ་ཞེས་འཛི་ཟུང་ལ་
ཆད་པ་ཕབ་བོ། དེར་འཛི་ཟུང་མ་རངས་ཏེ། ཁོ་རང་ཡང་
རྗེ་བོའི་ཟླ་ལ་ངན་སྤྱོད་བྱེད་པར་ཞུགས་ཏེ། ནག་པོ་བསྐུས་ཏེ་
དཀར་ པོ་ བསད། དྲེའུ་ རྒལ་ཏེ་ (ཞོན་ ཏེ་) བསེ་ སྒ་ བཅག་ གོ།
དེ་ལ་ཟིང་པོ་རྗེ་མགུ་ནས། ༡. སྟག་སྐྱ་བོའི་ཡུལ། ༢. ཡུལ་
ཡེལ་རབ་སྡེ་བཞི། ༢. ཀླུམ་ཡ་གསུམ་རྣམས། ཟིང་པོ་རྗེའི་
ཁྲི་པངས་གསུམ་གྱི་ནང་དུ་འདུས་པ་ལས། མཁར་སྤུར་བས་
བཅད་དེ། ཀླུམ་ཡ་གསུམ་གྱི་སྨད། གཉན་འཛི་ཟུང་གི་བྲན་
དུ་བྱོན་ཏོ། །བྲན་རིས་ཀྱི་ནང་དུ། མྱང་ཙེང་སྐུ་ཡང་འཛི་ཟུང༌
གི་ བྲན་ དུ་ བྱིན་ ཏོ། འཛི་ཟུང་ གི་ ཆུང་ མ་ པ་ ཚབ་ གཟས།
མྱང་ཙེང་སྐུ་བྲན་བྱེད་པ་ལ་དྲེགས་ཆེ་སྟེ། བརྙས་བཅོས་མང་
པོ་བྱས་པས། ཙེང་སྐུ་མ་རངས་ཏེ། ཟིང་པོ་རྗེ་ལ་འཛི་ཟུང་
གི་བྲན་བྱེད་མི་ཕོད་ཅེས་འཁང་སྟེ་གསོལ་ཏོ། །ཟིང་བོ་རྗེ་ན་རེ།
གཉན་འཛི་ཟུང་ལས་ང་ལ་སྙིང་ཉེ་བ་མེད་པས། དེའི་བྲན་དུ་
ཁྱོད་བཀོལ་མ་རུང་བ་མེད། རྗེ་མོས་བརྙས་བཅོས་བྱས་ཀྱང་རྗེ་
མོ་ལ་དབང་ཡོད་པས་ཉེས་པ་མེད་དོ། །སྨྲས་པས། ཙེང་སྐུ་མ་
རངས་ཏེ་ཡི་ཆད་དོ། ། དེ་ཙ་ན། ད བ འ་ཏོ་ རེ་ ཁྲུ་ གུ་དང་།
གཤེན་ཁྲི་གཞེར་འདོན་ ཀོང་གཉིས། འཕྲིན་པའི་རྫིང་ཁར་
འཐབ་ནས། གཤེན་གྱིས་དབའ་བསད་པ་ལ། དབའ་ཡི་ཕུ་
53



བོ་ཕངས་ཏོ་རེ་དབྱི་ཚབ་ཀྱིས། ནུ་བོ་གཤེན་གྱིས་བསད་པ་ལ་
སྟོང་གནང་བར་འཚལ་ཞེས་རྗེ་བོ་ལ་གསོལ་བར། ཟིང་པོ་རྗེས།
གཤེན་ཁྲི་གཞེར་ནང་བློན་བྱེད་པའི་ངོ་མ་ཆོད་དོ། །དགེ་བས་མི་
དགེ་བ་བསད་ན་བསད་དུ་ཟད་དོ་ཞེས་སྨྲས་པས། དབྱི་ཚབ་
ཀྱང་ མ་ རངས་ ཏེ་ ཡི་ ཆད་ དོ། ། དེ་ ནས་ མྱང་ ཙེང༌ སྐུ་ དང་།
དབའ་གཉིས་ཀ་ཡི་ཆད་དེ། འགྲོགས་ནས་ཁྱིམ་དུ་དོང་བ་ལས།
དབྱི་ཚབ་སྔོན་དུ་དང༌། ཙེང་སྐུ་ཕྱི་ན་འགྲོ་བ་ལས། ཙེང་
སྐུས་ཆིག་ལབ་སྨྲས་ཏེ། །
ཆབ་ཆབ་ནི་ཕ་རོལ་ན། ཡར་ཆབ་ནི་ཕ་རོལ་ན། མྱིའི་
བུ་ནི་མྱིའི་བུ་སྟེ། ལྷ་ཡི་ནི་སྲས་པོ་བཞུགས། རྗེ་བདེན་གྱིས་
ནི་བཀོལ་དུ་དགའ། སྒ་བདེན་གྱིས་ནི་བསྟད་དུ་དགའ། (དོན་ནི།
ཆུ་བོ་ཆུ་བོའི་ཕར་འགྲམ་ན། ཡར་ཆབ་གཙང་པོའི་ཕར་འགྲམ་ན། མི་ནི་མི་ཡི་
བུ་ཡིན་ཡང་། དོན་ལ་ལྷ་ཡི་སྲས་པོ་བཞུགས། བདེན་པའི་རྒྱལ་པོས་གཡོག་ཏུ་
བཀོལ་ན་དགའ། བདེན་པའི་ སྒ་ནི་ རྒྱབ་ ཏུ་ བསྟད་ན་ དགའ། ཞེས་ པའོ།)
ཞེས་སྙིང་ལ་ཤར་བ་ཁ་ནས་ཤོར་བ་ལ། དབྱི་ཚབ་མདུན་ན་
འགྲོ་བའི་རྣ་བར་ལྷང་ངེར་ཐོས་ཏེ། ཚིག་དེ་ཏོག་གེ་བླངས་
ནས། ཙེང་སྐུ་ཁྱོད་ལས་བདེན་པ་མེད། ཁོ་བོ་ཡང་ཁྱོད་ཀྱི་
སེམས་དང་མི་འདྲ་རི་ཞེས་མནའ་བོར་རོ། །
དེར་མྱང་དང་དབའ་གཉིས་ཀ་ཟིང་རྗེ་ལ་སེམས་ལོག་སྟེ།
མཁར་ཕྱིང་བ་སྟག་རྩེར་བཙན་པོ་སྤུ་རྒྱལ་སྟག་བུ་སྙ་གཟིགས་ལ་
54



གློ་བ་ཉེ་བར་བྱས་ཏེ། མནའ་ཐོ་ཡང་ཆེར་བཅད་དོ། ། (གློ་བ་ཉེ་
བ་ནི་སྙིང་ཉེ་བ་སྟེ་ ཤ་ཚ་ཆེ་བའི་དོན་ནོ།) དེའི་འོག་ཏུ་དབའ་དབྱི་ཚབ་
ཀྱིས་ཞང་བོ་མནོན་བཟང་ཏོ་རེ་སྲོན་བློ་ལ་བཏགས་ཏེ། (སྙིང་
གྲོགས་སུ་བྱས་པའི་དོན།)མནའ་ཐོ་བཅད་པ་ལས། བཟང་ཏོ་རེ་ཤི་
ནས། དེའི་བུ་པང་སུམ་འགྲོན་པོ་ཟིང་པོ་རྗེའི་ནང་འཁོར་བྱེད་
པ་ལས་བློ་ལ་བཏགས་ཏེ་མནའ་བོར་རོ། ། མྱང་སྨོན་ཏོ་རེས་ནི་
(འདི་དང་ཙེང་སྐུ་གཉིས་མི་གཅིག་གི་མིང་དུ་སྣང་།) ཚེས་པོ་ནགས་སེང་བློ་
ལ་བཏགས་ཏེ་བཅད་དོ། ། དེ་ནས་ཁོང་རྣམས་ཀྱིས། ། ཚེས་པོ་
ནགས་སེང་ལ་འཕྲིན་བགྱིས་ཏེ། སྤུ་རྒྱལ་སྟག་བུའི་སྙན་དུ་དོན་
དེ་གསོལ་བར། བཙན་པོའི་ཞལ་སྔ་ནས། ངའི་སྲིང་མོ་ཞིག་
ཀྱང་ཟིང་པོ་རྗེའི་གན་དུ་འདུག་མོད་ཀྱང༌། འོན་ཀྱང་ཁྱེད་
ཟེར་བ་བཞིན་བྱའོ་ཞེས་བཀའ་སྩལ་ནས། པང་སུམ་འགྲོན་པོ་
དང༌། མྱང་དང་། དབའ་གསུམ་པོ་བྲོ་ལེན་དུ། མཁར་
ཕྱིང་བར་མཆིས་ནས། ཉིན་མོ་ཕག་ཚལ་གྱི་ཤིང་ཁུང་ན་སྦས་
ཏེ་སྒུགས་ནས་སྡོད་ཅིང་། མཚན་རེ་ཞིང་ཕྱིང་བར་མཆིས་ཏེ།
བཙན་པོ་དང་དབུ་སྙུང་བྲོ་མནའ་གཅོད་པའི་ཚེ། འབངས་
རྣམས་ཀྱིས་དེ་ལྟར་འགྲོ་བ་མཐོང་ནས་གླུ་བླངས་པ།
མི་བཟང་ནི་རྟ་བཟང་ཞིག ། ཉིན་ཞིང་ནི་ཕག་ཚལ་
ནི། ། མཚན་ཞིང་ནི་ཕྱིང་བར་མཆིས། ། དགྲ་འམ་ནི་ཟིན་ ཅི་་



ཨང་། །(དོན་ནི། མི་མཛེས་ལ་རྟ་ཡང་བཟང་བ་ཞིག ། ཉིན་རེ་བཞིན་ཕག་
ཚལ་ནགས་ན་སྡོད། །མཚན་རེ་བཞིན་ཕྱིང་བའི་མཁར་དུ་འགྲོ། །དགྲ་དང་གྲོགས་
གང་ཡིན་ཆ་མ་འཚལ། །)ཞེས་བླངས་སོ། །
འོན་ཀྱང་མི་རིང་བར། ཟིང་པོ་རྗེ་ལ་ངག་ལན་མ་བླན་
པར་རྒྱལ་ སྟག་བུ་དགུང་དུ་གཤེགས་སོ། ། སྔར་རྒྱལ་ སྟག་བུའི་
སྙན་དུ་འཕྲིན་ཚེས་པོ་ནགས་སེང་གིས་བགྱིས་པ་ལས། དེ་ཚུན་
ཆད་ནགས་སེང་གི་བྲན། སྤུག་གྱིམ་བཏང་རྨང་བུས་བགྱིས་
སོ། ། གྱིམ་བཏང་རྨང་བུས། གཉིད་ལོག་པ་ན་ཁོང་ཅག་གི་
གྲོས་གཏམ་གཉིད་གཏམ་དུ་བརྡོལ་ གྱིས་དོགས་ནས། ཁྱོ་མོ་
དང་མི་ཉལ་བར་ རི་ལ་ཉལ་ཞིང་། ནུབ་རེ་ལ་ ཉ་ས་འཕོའོ།
ཁྱོ་མོ་ལ། ང་ཡ་མཚར་གྱི་ཡི་དྭགས་ཞིག་ཞུགས་འདུག་པས།
སུ་ལ་ཡང་མ་སྨྲ་ཞིག་སྨྲས་སོ། ། ཇི་ཞིག་ན་ཆུང་མ་དང་ཁོ་གཉིས་
འཐབ་པར། ཆུང་མས། ཁྱོད་ལྟོ་བོ་ཆེ་ལ། ཡི་དྭགས་མ་
བབས་ཀྱི། ལྟོ་སྦྱོར་དུ་ངེས་སོ། །(ལྟོ་ནི་སྒྱུ་དང་ཁྲམ་གྱི་མིང་ངོ།)སྨྲས་
པས། ཁོ་ཁྲོས་ཏེ། དེའི་ནུབ་མོ་ནས་མོ་ལ་མཛའ་བར་བྱས་
ཏེ། ཞག་གཉིས་གསུམ་ལྷན་ཅིག་ཉལ་བ་ལྟར་བྱས་ནས། ཁྱོ་
མོའི་ལྕེ་ལ་སོ་བཏབ་སྟེ། དམུར་དམུར་ཏེ་བཅད་ནས་ཁྱོ་མོ་
ཡང་ཤིའོ། །འོན་ཀྱང་ཁོང་རྣམས་ད་དུང་ཟིང་པོ་རྗེ་ལ་དགྲ་བྱེད་
མ་ནུས་པར་ཡོད་སྐབས། གྱིམ་བཏང་རྨང་བུ་ནད་ཀྱིས་བཏབ་
56



སྟེ་རབས་ཆད་ནས་ཤིའོ། །
དེར་རྒྱལ་སྟག་བུ་སྙ་གཟིགས་ཀྱི་སྲས། བཙན་པོ་སློན་
བཙན་ དང༌། （འདི་ གནམ་ རི་ ཡིན།) སློན་ ཀོལ་ མཆེད་ གཉིས་ ཀྱིས།
མྱང་ཙེང་ སྐུ་ དང༌། དབའ་དབྱི་ཚབ། དབའ་མྱེས་སྣང་།
དབའ་བུ་ཚབ། མནོན་འགྲོན་པོ། ཚེས་པོ་ནགས་སེང་དྲུག་
ལ་བྲོ་སྩལ་བའི་ཚིག་ནི། དེང་ཕན་ཆད་ཟིང་པོ་རྗེ་རྒྱབ་ཏུ་མི་
འདོར་རི། སྤུ་རྒྱལ་པང་དུ་མི་ལེན་རི། སོམ་ཉི་མི་བགྱིད་རི།
བརྟུལ་ ཕོད་ པར་ མི་ འཚལ་ རི། སྲོག་ སྤོངས་ མི་ འཚལ་ རི།
བཙན་པོ་སློན་བཙན་གྱིས་བཀའ་ཇི་སྩལ་བ་བཞིན་མི་མཉན་རི།
གཞན་སུས་བསླུས་ཀྱང་མི་མཉན་རི། ཞེས་བྲོ་སྩལ་ཏེ། མྱང་
ཙེང་སྐུ་སོགས་མི་དྲུག་པོ་དེ་བྲོ་ལ་བཏགས་སོ། །དེ་ནས་དུས་ཆད་
བྱས་ནས་སླར་མཆིས་ཏེ། གཅུང་སློན་ཀོལ་དང༌། ཡུམ་སྟོང་
བཙུན་གཉིས་ལ་ཡུལ་གྱི་གཉེར་ཁ་བཅོལ་ནས། བཙན་པོ་ཁྲི་
སློན་བཙན་རང་ཉིད་ཞབས་ཀྱིས་བཙུགས་ཏེ། དམག་ཁྲི་དང་
བཅས་ཏེ་གཤེགས་སོ། ། མྱང་ཙེང་སྐུ་དང་། མནོན་མགྲོན་པོ་
གཉིས་ནི། སྟག་པ་ ཤ་རུ་ལ་ཚུན་ཆད་ལ། བྱ་གཅོད་ཅིང་
ཉན་རྣར་བཀྱེས་སོ། །(བྱ་གཅོད་པ་བྱ་ར་བྱེད་པའི་དོན་ནོ།) དབྱི་ཚབ་
དང་ནགས་སེང་གཉིས་ཀྱིས། བཙན་པོ་སྤྱན་དྲངས་ཏེ། ཆུ་
བོ་ནི་རབ་ཏུ་བཏོད་དོ། །དྲ་ལ་ནི་དབྱི་རུ་བཏང་ངོ། མཁར་ཡུ་
57



སྣ་ནི་ཕབ། དགུ་གྲི་ཟིང་པོ་རྗེ་ནི་བཀུམ་མོ། །མང་པོ་རྗེ་སུམ་
བུ་ནི་གྲུ་གུའི་ཡུལ་དུ་བྲོས་སོ། །ཕག་གི་ཡུང་བ་མན་ཆད། རྒོད་
བྲོ་སྣ་ཡན་ཆད་བཙན་པོའི་ཕྱག་ཏུ་སོན་ཏོ། །བཙན་པོ་ཁྲི་སློན་
བཙན་གྱིས་བཀའ་སྩལ་ཏེ། ཡུལ་ངས་པོ་བྱ་བ་ལས། འཕན་
ཡུལ་དུ་མིང་སྤོས་སོ། ། དེ་ནས་ངས་པོའི་འབངས། དབའ་་
དབྱི་ ཚབ་ ལ་ སོགས་ པས། བཙན་ པོའི་ མཚན་ གསོལ་ བ།
ཆབ་སྲིད་ནི་གནམ་ལས་མཐོ། དབུ་རྨོག་ནི་རི་བས་བཙན་ཏེ།
གནམ་རི་སློན་བཙན་དུ་བཏགས་སོ། ། དེ་ལྟར་མྱང་དབའ་་་་
མནོན་དང་གསུམ་གྱིས་ཟིང་པོ་རྗེའི་སྲིད། བཙན་པོ་སྤུ་རྒྱལ་གྱི་
ཕྱག་ཏུ་དངར་ཏོ། ། (དངར་དང་བསྟར་བྱ་བ་དོན་གཅིག་གོ)དེ་ནས་་
གནམ་རི་སློན་བཙན་གྱིས་ཕྱག་ལྕག་གིས་དྲས་དེ། དབའ་དབྱི་
ཚབ་ཀྱི་བྱ་དགར། ཟ་གང་གཤེན་གྱི་ཡུལ་ས་དང༌། མལ་དྲོ་
ཕྱོགས་ནས། བྲན་ཁྱིམ་སྟོང་ལྔ་བརྒྱ་སྩལ་ཏོ། ། མྱང་ཙེང་སྐུའི་
བྱ་དགར། གཉན་འཛི་ཟུང་གི་མཁར་སྦུབ་དང་། བྲན་ཁྱིམ་
སྟོང་ལྔ་བརྒྱ་སྩལ་ཏོ། །ཚེས་པོ་ནགས་སེང་གི་བྱ་དགར། འོན་
གྱི་སྨོན་མཁར་གྱི་བྲན་ཁྱིམ་སུམ་བརྒྱ། མནོན་འགྲོན་པོའི་བྱ་
དགར། ཁོ་ནའི་ཕུ་ནུ་པོ་གནོན་ལ་ སོགས་བྲན་ཁྱིམ་སྟོང་ལྔ་
བརྒྱ་སྩལ་ཏོ། ། མྱང་དབའ་མནོན་དང་གསུམ། ། ཚེས་པོ་དང་
བཞི། བཙན་པོའི་བློན་པོར་བཅུག་སྟེ། བྲན་ཁྱིམ་མང་པོ་
58



དང་། ཡུལ་ཆེན་པོ་སྩལ་ཏོ། །
རྒྱལ་པོ་འདིའི་རིང་ལ། ཁྱུང་པོ་སྤུང་སད་ཟུ་ཙེས་གཙང་
བོད་ཀྱི་རྒྱལ་པོ་མར་མུན་མགོ་བཅད་དེ། གཙང་བོད་ཁྱིམ་ཉི་
ཁྲི་བཙན་པོའི་ཕུག་ཏུ་ཕུལ་བར། བཙན་པོ་དགྱེས་ནས་གཙང་
ཁྱིམ་ཉི་ཁྲི་ཟུ་ཙེ་ལ་བྱ་དགར་སྩལ་ཏོ། །(ཟུ་ཙེ་འདི་སྲོང་བཙན་གྱི་བློན་
ཡང་བྱས་པ་འོག་ཏུ་གསལ།) དེའི་འོག་ཏུ། བཙན་པོ་མཆེད་གཉིས་
ལ། མོང་སྔོན་པོ་གློ་བ་རིངས་པར། ཟུ་ཙེས་ཁོས་(བཙན་པོ་
བཀྲོང་བའི་)གྲབ་ཤོམས་བྱེད་པ་ཚོར་སྟེ། བཙན་པོ་མཆེད་་་་་
གཉིས་ལ་སྐུ་ལ་བསྡོ་མ་ནུས་པར་མོང་སྔོན་པོ་བཀུམ་མོ། །
དེའི་རྗེས་སུ་དྭགས་པོ་འབངས་སུ་མངའ་བ་ལས་ངོ་ལོག་
པ་ལ། རྗེ་བློན་རྣམས་འདུས་ཏེ། དྭགས་པོ་ཕབ་པར་སུས་རྔོ་
ཐོགས་པ་དམག་དཔོན་བགྱིད་དགོས་ཞེས་བཀའ་བགྲོས་པ་ན།
སེང་གོ་མྱི་ཆེན་གྱིས། ཁོ་བོས་རྔོ་ཐོག་ཅེས་ཁས་བླངས་སོ། །དེ་
ལ་ཁྱུང་པོ་ཟུ་ཙེ་ན་རེ། ཁྱོད་ལྟ་བུས་དམག་དཔོན་འོང་ངམ།
མི་མཛངས་པ་བྱ་བ་དེ། སྒྱེའུ་ནང་དུ་ལྷུངས་བུ་བཅུག་པ་དང་
མཚུངས་པར་རྩེ་མོ་ཕྱིར་འཐོན་པ་ཞིག་དགོས་ཞེས་སྨྲས། ཁྱོད་
བཙན་པོའི་སྣམ་ཕྱི་(བ་སྟེ་ཞབས་འབྲིང་།)བར་བཀའ་སྩལ་ནས་ལོ་དུ་
མ་ཞིག་ལོན་ན། སེང་གོ་སྤྱི་ཆེན་མཛངས་ལ་རྔོ་ཐོག་གོ་ཞེས་མི་
གཅིག་གིས་ཀྱང་བསྟོད་ པ་ ཁོ་བོས་མ་ཐོས་པས། མི་འོངས་་
དམག་
59



བཞིན་དུ་ཁས་ལེན་ནམ་སྨྲས་པས། མྱི་ཆེན་ན་རེ། མི་ཡོངས་
ཀྱིས་ཁོ་བོ་ལ་སྙན་པར་མི་བརྗོད་པ་ཡང་བདེན་ནོ། ། ཁོ་བོ་སྔོན་
སྐྱེའུའི་ནང་དུ་ཞུགས་ཀྱང་མ་ཞུགས། རྩེ་མོ་ཕྱིར་མ་ཕྱུངས་པ་
ཡང་བདེན། གལ་ཏེ་ཁོ་བོ་སྔོན་ཆད་སྐྱེའུའི་ནང་དུ་ཞུགས་ཟིན་
ན། རྩེ་མོ་བས་ཡུ་བ་ཡན་ཆད་ཕྱུང་སྟེ་སོང་ཟིན། དེའི་ཕྱིར་
དེང་ཁོ་བོས་གསོལ་བ་ཡང༌། སྔོན་ཆད་ཅིའི་ནང་དུ་ཡང་མ་
ཞུགས་པས། གདོད་འཇུག་པར་གསོལ་བ་ཡིན་ནོ་ཞེས་སྨྲས་
པས། བཙན་པོས་ཀྱང་མྱི་ཆེན་ལ་གསོལ་བ་བཞིན་གནང་སྟེ།
དྭགས་པོ་འབངས་སུ་དགུག་པའི་དམག་དཔོན་དུ་བཀའ་སྩལ་
ཏོ། ། དེ་ནས་སེང་གོ་མྱི་ཆེན་གྱིས་དྭགས་པོ་ལྷ་དེ་ལ་བརྒལ་ཏེ།
ཐམས་ ཅད་འབངས་ སུ་ བཀུག་ གོ ། མྱི་ཆེན་ གྱི་ བྱ་ དགར།
གསེར་ ཁུང་ རེའུ་ རྒལ་ གྱི་ མི་དང་ འབྲོག་ ཏུ་ བཅས་ ཏེ་སྩལ་ ཏོ།
མི་ཀུན་གྱི་ཁ་ན། སེང་གོ་མྱི་ཆེན་གྱིས། མདུང་མོ་ཐེབས་
གཅིག་ གིས། ། འབྲོག་ མོ་ ཐང་ གང་ འཐོབ། ། ཟེར་ བ་ བྱུང༌།
ཉིན་གཅིག་ལ་ཁོང་གིས་དྭགས་པོ་མི་བརྒྱ་བསད་སྐད། (སེང་གོ་མི་
ཆེན་གྱི་མིང་དང་ལོ་རྒྱུས་ཙམ་ད་དུང་ཡང་དྭགས་པོ་རྣམས་ལ་གླེང་རྒྱུ་ཡོད་འདུག)
དེའི་རྗེས་སུ་ མྱང་སྨོན་ཏོ་རེ་ཙིང་སྐུའི་བུ། ཞང་སྣང་བྱ་བ་་
བཙན་པོའི་ཞབས་འབྲིང་ནང་མ་འཚལ་ཞིང་གནས་སོ། །(འདི་
མང་པོ་རྗེ་ཞང་སྣང་བྱ་བ་སྲོང་བཙན་གྱི་དུས་སུ་ཡང་བློན་པོ་ཡིན།)དེའི་ཚེ་ན་
60



བཙན་ པོ་ རྗེ་ འབངས་ དགྱེས་ སྐྱེམས་ སྟོན་ མོ་ གསོལ་ བའི་ ཚེ།
ཁྱུང་པོ་ཟུ་ཙེས་གླུ་བླངས་ཏེ། གཙང་བཙན་པོའི་འབངས་སུ་
ཕུལ་ཚུལ་སོགས་ངོམས་སོ་བྱས་པར། ཞང་སྣང་གིས་ ཤགས་
ལན་བཏབ་པས་བཙན་པོ་ཐུགས་མཉེས་ཏེ། ཞང་སྣང་བློན་
པོར་བཅུག་ནས། བློན་པོའི་མཚན་མར་དངུལ་གྱི་སུག་བུ་ཆུང་
སྩལ་ཏོ། །
དེའི་རྗེས་སུ་དབའ་དབྱི་ཚབ་རྒས་ཏེ། ཉི་མ་འདེ་ཞིང་
མཆིས་སྐབས། བཙན་པོ་ཁྲི་སྲོང་བཙན་ (སྒམ་པོ་སྟེ་འདི་དུས་སྲོང་
བཙན་དགུང་ལོ་གཞོན་པའི་སྐབས་སུ་ངེས།)ཉེན་ཀར་ནས། སྐྱི་ལུང་དུ་
གཤེགས་ ཁར། སྙ་ཏོ་རེ་གཙུག་བློན་ལས་(བརྒྱུད་ནས་)འཕྲིན་
གསོལ་ཏེ། གནའ་དུས་སུ། ཟིང་པོ་རྗེ་རྒྱབ་ཏུ་བོར། སྤུ་
རྒྱལ་པང་དུ་བླངས་ཏེ། ཆབ་སྲིད་ཆུར་ནི་བསྲིངས། ཞེང་དུ་
བསྐྱེད་བསྐྱེད་ན། མྱང་གིས་སྲིད་མ་ཐུབ་སྟེ་བཀྱོན་ཕབ་ནས།
（མྱང་ནི་ཙེང་སྐུའི་བུ་ཞང་སྣང་སྟེ་བཀྱོན་ཕབ་པ་ནི་ཁྲིམས་ཕོག་པའོ།) བདག་
ཅག་ཕ་ཚན། བླར་གློ་བ་མ་རིངས་པར་མཆིས་ན། བདག་
རྒན་ པོ་ཙམ་ཞིག་མ་གུམ་བར་དུ། དབུ་སྙུང་(མནའ་) ཁུར་པ་
ཞིག་བདག་གི་བུ་ཚ་རྣམས་ལ་སྩོལ་བར་ཅི་གནང་། བཙན་པོ་
ཡབ་ནི་བདག་གི་མཆིས་བྲང་དུ་གདན་གཏིང་བ་ཡང་གནང་ན།
(ཡབ་ནི་གནམ་རི་སྲོང་བཙན་ཡིན་ཞིང་མཆིས་བྲང་ནི་ཁྱིམ་གྱི་མིང་སྟེ། ཆུང་མ་
61



ལ་ཡང་བརྡ་ཚིག་གི་ཚུལ་དུ་སྦྱར་རོ། །དེས་ན་འདི་ནི་ཡབ་རྒྱལ་པོ་བདག་གི་ཁྱིམ་དུ་
ཕེབས་མྱོང་བའི་དོན་ནོ། །)ད་ནི་ཤུལ་དུ། ལ་མོ་ཆག་པ་ཕྲུམ་(འཕན་
ཡུལ་གྱི་ཆག་ལ་ཡིན་ནམ་ སྙམ་)དུ་ཕྱག་ ཐབ་ཙམ་ཞིག་གསོལ་དུ་་་་་
གནང་། ཞེས་ གསོལ་ བར། བཙན་ པོའི་ ཞལ་ སྔ་ ནས།
དྲིན་ ཅན་ མི་ ཡི་ ཡིད་མ་བཅད། ། ལྷ་ ཡི་ རྟ་ལ་ རྒལ་ མི་ དབྱུང་།
སྔོན་ཆད་ངའི་ཡབ་ཀྱི་རིང་ལ། དབའ་ཏོ་རེ་དབྱི་ཚབ་དང་
ཁྱེད་གཉིས། ཆབ་ཕ་རོལ་ཚུ་རོལ་གྱི་དགུང་བློན་དུ་བགྱིད་པར་
བསམ་བསམ་པ་ལས། ཏོ་རེ་ནི་ཤི། ཁྱོད་ནི་རྒས་ཏེ་ཉི་མ་
འདེར་གནང་སྟེ་བཞག(ཙེང་སྐུའི་བུ་)མྱང་ཞིང་སྣང་ནི་བློན་ཆེན་
པོར་བསྐོས་ཏེ་བཞག་ན། ཡབ་ནོངས་ནས་ཁོ་ཡང་གློ་བ་རིངས་
ཏེ་བཀྱོན་ཕབ་པ་ཡིན་ནོ། །(དེ་ཡང་ཞང་སྣང་དང་རྗེ་སྲོང་བཙན་གྱི་བར་
བུ་ཟུ་ཙེས་ཕྲ་མ་བཅུག་སྟེ་ཞང་ལ་ཁྲིམས་ཕོག་ཚུལ་འོག་ཏུ་གསལ།) ད་ཁྱེད་་་
དབའ་ཕ་ཚན་ནི། གློ་བ་མ་རིངས་པར་བསྡད་པས། ལ་མོ་
ཆག་ པ་ཕྲུམ་དུ་ཕྱག་ཐབ་ཀྱང་གསོལ་ ཅིག དབུ་ལྷུང་ཡང་་
གནང་བར་བྱའོ་ཞེས་བཀའ་སྩལ་ཏོ། །དེར་ལ་མོ་ཆག་པ་ཕྲུམ་དུ་
ཕྱག་ ཐབ་གསོལ་ཏེ། སྐུ་རྟེན་དུ། ཁྲབ་བསེ་སྣ་བཅུ་དང་།
ལྡོང་སྲོམ་གྱི་རལ་གྲི་མདོར་གཅོད་བཅས་ཕུད་ཏེ། བཙན་པོས་
དབུ་སྙུང་ཡང་གནང་ངོ། ། དབའ་དབྱི་ཚབ་ཕ་ཚན་བདུན་ཀྱང་
བྲོ་བོར་རོ། །བཙན་པོས་བཀའ་སྩལ་པ་ནི། དབྱི་ཚབ་གློ་བ་ཉེ་
བས། གུམ་ན་དུར་ཁུང་བཙན་པོ་རང་གིས་ཕྱག་བདར་ཏེ་་
62



རྩིགས་པར་གནང༌། བུ་ཚ་གང་རུང་གཅིག་ལ་གསེར་ཡིག་མི་
ཆད་པར་སྩོལ་བར་གནང་སྟེ། ད་ནས་ནི་ཕན་ཆད་དུ། ཁྱོད་
ཀྱིས་ནི་ང་མ་བཏང་། ། ང་ཡིས་ནི་ཁྱོད་མི་ གཏང༌། ། སོགས་་་
མགུར་ཡང་བཞེངས་སོ། ། དབའ་དབྱི་ཚབ་ གྱིས་ཀྱང་གླུ་ལན་་
ཕུལ་ཏེ། དེར་ཕ་ཚན་བདུན་གྱིས་བཏང་རག་ཆེན་པོ་བཏང་
ངོ། །དབུ་ལྷུང་གནང་བའི་གོར་མ་དེ། རྒྱལ་འབྲིང་ལན་ཏོན་
གྱིས་བླངས་ནས་ཕྱག་ཏུ་ཕུལ་ཅིང་། རྗེས་སོར་གོར་མ་དཀར་
པོ་དེ་དབྱི་ཚབ་ཀྱི་མཆད་པའི་རྨང་དུ་བརྩིགས་སོ། །(མཆད་པ་ནི་
དུར་ཁུང་དང་། གོར་མ་ནི་རྡོ་སྟེ་མནའ་བསྐྱེལ་ཚེ་རྡོ་བ་རེ་ལག་ཏུ་ལེན་སྲོལ་དེ་
ཁམས་དང་འབྲས་ ལྗོངས་སོགས་ན་ཉེ་དུས་བར་དུ་ཡོད་པར་སྣང་།) དེ་དུས་
དབུ་སྙུང་གནང་བའི་ཚིག་ནི། ད་ཕྱིན་ཆད་ཁྱེད་ཕ་ཚན་གྱིས།
བཙན་པོ་སྤུ་རྒྱལ་གྱི་ཞལ་སྔར་གློ་བ་མ་རིངས་ན། ནམ་ནམ་
ནམ་ནམ་ཞ་ཞ་ཞ་ཞར་ཡང་། དབྱི་ཚབ་ཀྱི་བུ་ལ་མ་ཉེས་པར་
བཀྱོན་ཕབ་རི། །(ནམ་ནམ་ཞ་ཞར་བྱ་བ་ནམ་ཡང་བྱ་བ་དང་དོན་གཅིག་སྟེ།
ཤེས་རབ་བརྒྱ་པར། དེ་དག་ནམ་ནམ་ ཞ་ཞར་འཕུང༌། ཞེས་ པ་ ལྟ་བུ་ཡིན།
འབྲུག་ པའི་ ཕལ་ སྐད་ ལ་ ཡང་ འདུག་） ཕྲ་ མ་ ཞིག་ གསན་ ན་ ཡང་།
ཤགས་བྱས་ཏེ་ཡུས་བཀྲོལ་ནས། བཀས་མི་བཅད་རི། དབྱི་
ཚབ་ཀྱི་བུ་གཅིག་ལ་གསེར་ གྱི་ཡི་གེ་ལས་སྨད་རི། སྙིང་མ་་
རིངས་པར་རབས་ཆད་ན། འཁོལ་ཡུལ་བཞེས་རི། (སོགས་མནའ་
ཚིག་བཅུ་གཉིས་སྣང་ཞིང་། ཁྲི་སྲོང་གིས་ཀླུ་གོང་ལ་བཞེས་པའི་དབུ་སྙུང་རྣམས་
63



རྩེ་ཞོལ་རྡོ་རིང་བྱང་ངོས་སུ་བཀོད་འདུག་པ་དེ་དག་དང་ཚིག་འགྲོས་ཤིན་ཏུ་མཐུན་
པ་ ཞིག་ འདུག) དབྱི་ ཚབ་ ཕ་ སྤྱད་ ཀྱི་ བྲོ་ བོར་ བའི་ ཚིག་ ནི།
བཙན་པོ་སྤུ་རྒྱལ་ཁྲི་སྲོང་བཙན་ཡབ་སྲས་དང་གདུང་རྒྱུད་ལ།
གློ་བ་རིངས་རི་(སོགས་ནས་)བཙན་པོས་བཀའ་ཇི་སྩལ་བ་གཟུགས་
སུ་མི་འཛིན་རི། （ཞེས་པའི་བར་བྲོ་ཚིག་བཅུ་གཉིས་སོ། །)
(དཀྱུས） དེ་ལྟར་གནམ་རི་སྲོང་བཙན་དུས་ཀྱི་བྱུང་བ་རགས་
པ་ཙམ་ཞིག འདི་དག་གིས་ཤེས་པར་ནུས་ལ། སྤྱིར་གནམ་
རིའི་ལོ་རྒྱུས་རྒྱས་པ་ཞིག་རང་ཅག་གི་རྒྱལ་རབས་གང་དུ་ཡང་
མེད་སྟབས། འདིར་ཤོག་དྲིལ་ལ་གང་ཡོད་ཕལ་ཆེར་ཆ་ཚང་
བར་དྲངས་པ་ཡིན་ནོ། །
དེ་ཡང་རྒྱལ་པོ་འདིའི་རིང་ལ་དམག་ཆེན་གཡོ་བའི་མགོ་
བརྩམས་པ་ཡིན་ཅེས་ཐང་ཡིག་ཏུ་གསལ་ལ། འདིས་ཁྲི་བཟུང་
པའི་ ལོ་ དང༌ སྐུ་ ཚེའི་ ཚད་ སོགས་ ཞིབ་ ཏུ་ ཤེས་ དཀའ་ མོད།
འཕན་ཡུལ་དུ་དམག་དྲངས་ཚེ་ཡུམ་ད་དུང་བཞུགས་ཚུལ་དང་།
དབྱི་ཚབ་རྒས་པའི་ཚེ་སྲོང་བཙན་རྒྱལ་པོར་བཞུགས་ཚུལ་སོགས་
ལ་དཔྱད་ན་སྐུ་ཚེ་ཆེས་རིང་དུ་ནི་མ་ཐུབ་པར་མངོན། མཐར་
མོན་དུག་གིས་བཀྲོངས་ཚུལ་འོག་ཏུ་གསལ། དེས་ན་དཀྱུས་
མའི་རྒྱལ་རབས་ཞིག་འཆད་ཚེ། འཇིག་རྟེན་མི་ལུགས་ཀྱི་བྱུང་
བ་རྣམས་གཙོ་བོར་བཏོན་དགོས་པ་ཡིན་པས། འདི་འདྲ་དག་
གི་ སྐབས་ སུ་ རྒྱལ་ པོའི་ ཆེ་ བ་འདོན་ པའི་ འཁུལ་ དུ་ བྱས་ ནས།
64



ངོ་མཚར་བའི་སྣོན་མ་སྣ་ཚོགས་འདེབས་དགོས་པའི་དོན་ཅི་ཡང་
མེད་དོ། །
འདི་ནི་རང་བྱུང་བདེན་པའི་ཟླ་བ་སྟེ། །
སྐྱོན་མེད་དུང་གི་ཁ་དོག་གསལ་བ་ལ། །
ཕྱོགས་ལྷུང་ལ་རྒྱའི་རྣ་བ་རིང་བ་ཡི། །
མི་སྡུག་རི་བོང་གཟུགས་དེ་ཅི་ལ་བྲི། ། ཞེས་བྱ་བ་ནི་རྒྱལ་
པོ་གནམ་རི་སྲོང་བཙན་གྱི་སྐབས་སོ། །
དེའི་སྲས་ནི་སྤུར་རྒྱལ་བོད་ཀྱི་ལྗོངས་འདིར། ལེགས་
པའི་སྒོ་བརྒྱ་འབྱེད་པའི་ལུགས་གཉིས་ཆབ་སྲིད་ཀྱི་རྩ་བ་ཐོག་
མར་འཛུགས་པའི་མེས་པོ་ལྟ་བུར་གྱུར་པ། རྒྱལ་པོ་ཆེན་པོ་
སྲོང་བཙན་སྒམ་པོ་ཡིན་ཞིང་། རྒྱལ་པོ་འདི་ནི། ངེས་པའི་
དོན་དུ་འཕགས་པ་འཇིག་རྟེན་དབང་ཕྱུག་མི་ཡི་ཟོལ་དུ་བྱོན་
པའི་རྩོད་མེད་སྤྲུལ་པའི་སྐྱེས་བུ་ཆེན་པོར་གྲུབ་པས། ཐུན་མོང་
མ་ཡིན་པའི་ངེས་དོན་གྱི་རྣམ་པར་ཐར་པ་དག་ཀྱང་གཞན་དུ་
གྲགས་པ་ལྟར་ལ། འདིར་ནི་བཙན་པོ་ཉིད་ཀྱིས་འཇིག་རྟེན་
སྲིད་ལུགས་དང་འབྲེལ་བའི་མཛད་ཕྲིན་ཇི་ཞིག་གནང་བའི་ཚུལ་
རྣམས། དུས་མཉམ་པའི་སྐྱེ་རྒུ་ཐ་མལ་པ་རྣམས་ཀྱིས་མཐོང་
ཚུལ་ལྟར་བཀོད་པའི་རྒྱལ་རབས་ཀྱི་དུམ་བུ་གསུམ་ན་ཅུང་ཟད་



གསལ་བ་རྣམས་ལྷན་ཅིག་ཏུ་བསྡུས་ཏེ་བཤད་པར་བྱའོ། །
(རྒྱ་མའི་ཡུལ་ཕོ་བྲང་མི་འགྱུར་བྱམས་གླིང་དུ་བཙན་པོ་སྐུ་བལྟམས་ཚུལ་
སོགས་ཡོངས་གྲགས་ཀྱི་ལོ་རྒྱུས་གཞན་ནས་བསྐང་བར་བྱ་ཞིང་།) (འདིར་ཤོག་དྲིལ་
ཀ་པའི་དབུ་ཆ་ རལ་སྐྱོན་དུ་གྱུར་པའི་གཤམ་ནས་མར་ལ།) བཙན་མོ་མུན་
ཆང་ཀོང་ཀེ་ཅོ། མགར་སྟོང་རྩན་ཡུལ་བཟུང་གིས་སྤྱན་དྲངས་
ཏེ་བོད་ཡུལ་དུ་གཤེགས་སོ། །བལ་པོ་ཡུ་སྣ་ཀུག་ཏཾ་བཀུམ། ན་
རཾ་ད་བ་རྒྱལ་ཕོར་བཅུག གནག་ནད་ཆེན་པོ་བྱུང༌། དེ་ནས་
ལོ་གསུམ་ན། བཙན་པོ་ཁྲི་སྲོང་རྩན་གྱི་རིང་ལའ། ལིག་སྙ་
ཤུབ་བརླག་སྟེ་ཞང་ཞུང་ཐམས་ཅད་འབངས་སུ་བཀུག་སྟེ་མངའོ།
དེ་ནས་ལོ་དྲུག་ནའ། བཙན་པོ་ཁྲི་སྲོང་རྩན་དགུང་དུ་གཤེགས་
སོ། ། བཙན་མོ་མུན་ཅང་ཀོང་ཅོ་དང་དགུང་ལོ་གསུམ་བཤོས་
སོ། །
(སངས་རྒྱས་འདས་རྗེས་ཀྱི་ལོ་ཆིག་སྟོང་གཅིག་བརྒྱ་དགུ་བཅུ་གོ་བཞི་པ་
ལྕགས་ཕོ) ཁྱིའི་ལོ་ལ་བབས་ཏེ། བཙན་པོ་མེས་ཁྲི་སྲོང་རྩན་གྱི་
སྤུར་(ཕོ་བྲང་)ཕྱིང་ བའི་ རིང་ ཁང་ན་ མཁྱུད་ ཅིང་ བཞུགས་ ཏེ།
བཙན་པོ་དཔོན་ཁྲི་མང་སློན་མང་རྩན་མེར་ཀེ་ན་བཞུགས་པར་
ལོ་གཅིག （འདས་རྗེས་ཀྱི་ལོ་ཆིག་སྟོང་གཅིག་བརྒྱ་དགུ་བཅུ་གོ་ལྔ་ལྕགས་མོ)
ཕག་གི་ལོ་ལ་བབས་ཏེ། བཙན་པོ་(མང་སྲོང་མང་བཙན་) ཉེན་
ཀར་ན་གཞུགས་ཤིང་། (ཕོ་བྲང་)ཕྱིང་བར་བཙན་པོ་མེས་ཁྲི་
སྲོང་རྩན་གྱི་མདང་བཏང་བར་ལོ་གཅིག(ཅེས་བྱུང་)(དཀྱུས)འདིར་
66



ཀོང་ཅོ་བོད་ཡུལ་དུ་གཤེགས་བྱ་བ་དེ་རྒྱ་ནག་ནས་ལམ་དུ་ཞུགས་
པའི་དོན་དུ་སྣང་གི བོད་དུ་སླེབས་པ་ལ་མི་བརྩི་བར་འདུག
ཀོང་ཇོ་བོད་དུ་ཕེབས་པའི་ལོ་དེ་རྒྱལ་རབས་(ང) པ་ལ་གསལ་
བར་འདས་རྗེས་ཀྱི་ལོ་ཆིག་སྟོང་གཅིག་བརྒྱ་བརྒྱད་ཅུ་གྱ་ལྔ་ལ་
ལྕགས་ གླང་ཡིན། གླང་དེ་ནས་རྩིས་པའི་ལོ་དགུ་པ་ལ་སྲོང་
བཙན་འདས། ལོ་གསུམ་ ཀོང་ཇོ་དང་ལྷན་དུ་བཤོས་ སོ། །
ཞེས་བྲིས་པས་ཀོང་ཇོ་ལམ་དུ་ཞུགས་ནས་རྒྱལ་པོ་དང་མ་མཇལ་
བར་ལོ་དྲུག་སོང་བར་སྣང་། དེས་ན་ཡོངས་གྲགས་ཀྱི་ལོ་རྒྱུས་
སུ། མགར་གྱིས་གཡོ་བྱས་ནས། ཀོང་ཇོ་རྗེ་ལ་མཇལ་དུ་མ་
བཅུག་པར་ཡུན་རིང་འགོར་ཚུལ་བྲིས་པ་དེ་ཡང་རྒྱུ་མཚན་ཅན་
དུ་འདུག་སྙམ། ཕྱིང་བ་བྱ་བ་ནི་གནམ་རིའི་སྐབས་སུ་སྨོས་
པའི་མཁར་ཕྱིང་བ་སྟག་རྩེ་དེ་ཡིན་པར་འདུག མཁྱུད་པ་ནི་
སྦས་པའི་དོན་ཏེ། ཁྱི་ལོ་ལ་མེས་པོའི་སྐུ་སྤུར་གསང་རྒྱ་བྱས་
ནས་ བཞག་ཅིང་། ལོ་དེའི་རྗེས་ མར་ མདང་ བཏང་ བའོ། །
ཀོང་ཇོ་བརྫངས་ནས་ལོ་དགུ་ན་བཙན་པོ་འདས་ཚུལ་དང་འདི་
གཉིས་སྦྱར་ཚེ། དོན་ལ་བྱ་ལོར་འདས་ཤིང་ཁྱི་ལོའི་མཇུག་ཏུ་
གསང་བརྟོལ་བར་བརྟེན། རྒྱའི་རྒྱལ་རབས་ལ་ལྕགས་ཁྱི་ལོར་
གྲོངས་ཞེས་བྲིས་སམ་སྙམ་སྟེ་དཔྱད་པར་འཚལ། མདང་བྱ་ནི་
འདས་མཆོད་དེ་གནའ་ལུགས་ཞིག་ཡིན་ཞིང་། འབྲོག་ཁམས་



ནས་བྱོན་ཚེ་འཕྲང་ཁ་བེར་ཆུང་ཕའི་མདང་གཏོང་སར་སླེབས་
སོགས་སྔོན་གྱི་ལོ་རྒྱུས་འགའ་རེ་ན་ཡང་སྣང་། རྩིས་ཐང་ཆེ་བ་
ལ་མདང་ཆེ་བ་ཞེས་ཡུལ་འགའ་ཞིག་གི་ཕལ་སྐད་ལ་ཡང་ཟེར།
མདངས་ཀྱི་མཆོད་ པ་དེ་ ཅི་འདྲ་ཞིག་ཡོད་ཚུལ་ མི་ ཤེས་ ཀྱང་།
རྙིང་མའི་ཆོ་ག་འགའ་རེ་ན་མདང་སྐང་བྱ་བ་ཞིག་འདུག་པ་དེ་ལ།
མར་མེ་དང་། ཁྲག་དང་གཏོར་མ་རྣམས་རིམ་གྱིས་འབུལ་བར་
འདུག་པས། ཕལ་ཆེར་དེ་འདྲ་ཞིག་མིན་ནམ་སྙམ། བལ་པོ་
ཡུ་སྣ་ཀུག་ཏི་བཀུམ། ན་རི་ད་བ་རྒྱལ་ཕོར་བཅུག བྱ་བའི་
ཚིག་འདི་གཉིས་ཡ་མཚན་ཆེ་སྟེ། ཛིཥྛཀཱིརྟི་བཀུམ། ན་ར་དེ་
བ་རྒྱལ་པོར་བཅུག་བྱ་བ་ཟུར་ཆག་གམ་སྙམ་སྟེ། ཛ་དང་ཡ་
གཉིས་ནི་རྒྱ་སྐད་ལ་སྒྲ་ཤིན་ཏུ་འདྲ་བས། ཡ་མཱ་རི་ལ་ཛ་མཱ་རི་
དང༌། ཡོ་གི་ལ་ཛོ་གི་སོགས་སུ་འབོད་པ་ལྟ་བུ་ཡིན། དེ་ཡང་
འཇམ་དཔལ་རྩ་རྒྱུད་ཀྱི་རྒྱ་དཔེར། བལ་པོའི་རྒྱལ་པོ་རྣམས་ཀྱི་
མིང༌ མཐར་ ཆགས་ སུ་ དྲངས་ པའི་ མཇུག་ ཏུ། ཛིཥྛཏྱནྟེ།
ཤསྔོ་སཨཱཏ་བི་དྷསྟནེ་པ་ལཱདྷི་པ་ཏི་སྟ་དཱ་ཞེས། ཛིཥྛ་ཉིད་ནི་
མཐའ་མ་སྟེ། དེ་དུས་བལ་ཡུལ་བདག་པོ་ནི། མཚོན་ཆ་
འབབ་པས་རྣམ་པར་འཛོམ། །ཞེས་རྒྱལ་པོ་མཐའ་མ་ཛིཥྛ་ཡིན་
ཚུལ་ དང༌། དེ་མཚོན་གྱིས་ གསོད་པར་གསུངས་པས་ སོ། །
དེས་ན་ཀོང་ཇོ་བོད་དུ་རྫོངས་པའི་ལོ་དེ་རང་ལ་བལ་ཡུལ་་་་་
I



འབངས་སུ་བཅུག་གམ་སྙམ་སྟེ། དེ་ནས་བགྲང་བའི་ལོ་བརྒྱད་
ཀྱི་རྗེས་སུ། གོང་མའི་ཕོ་ཉ་ཝང་ཞོན་ཙེ་རྒྱ་གར་དུ་སླེབས་དུས།
བལ་ཡུལ་བོད་ཀྱི་འོག་ཏུ་ཡོད་ཚུལ་རྒྱལ་རབས་(ང)ལ་གསལ་བ་
བཞིན་ནོ། །འདིར་ལོ་གཅིག་ཅེས་བྲིས་པ་རྣམས་ནི། བྱུང་བ་
དེ་དག་གི་ཡུན་ལ་ལོ་གཅིག་སོང་བྱ་བའི་དོན་ནོ། །
ཤོག་ དྲིལ་(ཁ) བཙན་པོ་སྲོང་བཙན་ སྒམ་པོའི་ རིང་ ལ།
ཡབ་ འབངས་ ཀྱིས་ ནི་ འཁུས། ཡུམ་ འབངས་ ནི་ ངོ་ ལོག
གཉེན་ཞང་ཞུང་། མཛོ་སུམ་པ། ཉ་གཉི་དྭགས་པོ། ཀོང་
པོ། མྱང་པོ་ཀུན་ཀྱང་ངོ་ལོག ཡབ་གནམ་རི་སློན་བཙན་ལ་
དུག་བོར་ཏེ་བཀྲོངས་སོ། ། སྲས་སྲོང་བཙན་སྐུ་གཞོན་ནུ་ལས་
གཟོད་སྐྱེས་ཏེ། ཐོག་མར་དུག་ལས་བྱེད་མཁན་གྱི་དུག་པ་་
རྣམས་དབས་བཅད་དོ། །དེའི་འོག་ཏུ་(རྩེང་སྐུའི་བུ་)མྱང་མང་བོ་
རྗེ་ཞང་སྣང་གིས། སུམ་པ་མཐའ་དག་དམག་བྱེད་མ་དགོས་
པར་སྒྱུའི་སྒོ་ནས། ཁྱིམ་གྲངས་མ་ཤོར་བར་འབངས་རྣལ་མར་
བཀུག་གོ ། དེའི་འོག་ཏུ་བཙན་པོ་ཞབས་ཀྱིས་བཙུགས་ཏེ།
དམག་མ་བྱུང་མ་དྲངས་པར། རྒྱུ་དང་ཨ་ཞ་དཔྱའ་བཅད་དོ།
(ཨ་ཞ་དེ་སོག་རིགས། དིང་སང་ཨུ་རུ་སིའི་ཁོངས་སུ་ཡོད།) ཐོག་མ་དེ་ནས་
བཟུང་ཨ་ཞ་འབངས་སུ་མངའ་འོ། །དེའི་འོག་ཏུ། བཙན་པོ་
སྲོང་བཙན་དང༌། མང་པོ་རྗེ་ཞང་སྣང་གི་བར་དུ། ཁྱུང་པོ་
69



སྤུང་ སད་ ཟུ་ཙེས་ ཕྲ་ མ་ བཅུག་ སྟེ། བཙན་ པོའི་ ཞལ་ སྔར།
ཞང་སྣང་གློ་བ་མི་རིངས་པ་ལ། རིངས་ཞེས་གསོལ་ཏོ། །ཞང་
སྣང་ལ་ཡང་། བཙན་པོ་མི་བསྐྱོན་པ་ལ། བཀྱོན་ཞེས་སྨྲས་
སོ། །ཞང་སྣང་གི་སེམས་ལ། ཁྱུང་པོ་སྤུང་སད་བདག་གི་སྙིང་
གྲོགས་ཡིན་པས། ཟེར་བ་བདེན་སྙམ་ནས། བཙན་པོའི་
བཀའ་བྱུང་ཡང་། མིན་ཞེས་མདུན་དུ་མ་ཕྱིན་པར། མཁར་
སྤུར་བ་ལ་བསྡད་པས། བཙན་པོའི་ཐུགས་ལ། ཞང་སྣང་གློ་
བ་རིངས་པ་བདེན་ཡང་དག་གོ་དགོངས་ནས། ཞང་སྣང་གི་
བྲན་ལ་བཅོལ་ཏེ། ཞང་སྣང་བསླུས་ནས་བརླག་གོ མཁར་
སྤུར་བ་ཡང་བཤིག་གོ དེ་ནས་ཁྱུང་པོ་སྤུང་སད་ཟུ་ཙེས་བཙན་
པོ་ལ་གློ་བ་ཉེ་བར་བྱས་ཏེ། ལར་བཙན་པོའི་བློན་པོའི་ནང་ན་
ཟུ་ཙེ་ལས་གློ་བ་ཉེ་བ་སྔོན་ཆད་མ་བྱུང་ངོ༌། །ཟུ་ཙེ་མཛངས་ཞེ་ན་
མཛངས། དཔའ་ཞེ་ན་དཔའ་འོ། །མྱི་གཅིག་ཚོགས། དགུ་
ཚོགས་ན། སྤུང་སད་ཟུ་ཙེ་ཞེས་སྨྲའོ། །(འདིར་ཤོག་དྲིལ་ག་ལས་
དྲངས་ན།) སྤུང་སད་ཟུ་ཙེའི་མཛངས་ཀྱི་ཚད་ནི། རྩིས་གྲྭ་གསུམ།
ཞལ་ལྕེ་གྲྭ་བཞི་ཡང་རྣ་བས་མཉན་ཞིང་གཅོད། མིག་མང་གྲྭ་
གཅིག་ཀྱང་དེའི་ཞར་ལ་རྩེ་ན་རྒྱལ། བྱ་ཕུག་རོན་ཁྱུ་གཅིག་
འཕུར་བ་མཐོང་ནས། གཅིག་གཉིས་གསུམ་བཞི་ལྔ་དྲུག་ཅེས་
བགྲང༌། བྱ་ཁྱུ་དེ་སླར་འཕུར་ཚེ་ཡང་བགྲང་བར། བྱ་གཅིག་
70



མ་ཚང་འདུག་པས། ཁྲས་བསད་པ་འདྲ་ལྟོས་ཤིག་སྨྲས་པར།
བལྟས་པ་ནི་བྱ་གཅིག་ཁྲས་བཀུམ་འདུག་སྐད། སྤུང་སད་ཟུ་ཙེ།
ཚོར་ཆེ་ལ་དཀུ་ཆེ། (གཡོ་ཆེ་བའི་དོན།) སྙིང་མཛངས། མྱི་གཅིག་
ཚོགས་དགུ་ཚོགས་ན། ཟུ་ཙེ་ལྟ་བུ་ག་ལ་ཡང་མེད་དོ། །(ཁ)
(གོང་གི་འཕྲོས།)དེའི་འོག་ཏུ་ཁྱུང་པོ་སྤུང་སད་ཟུ་ཙེ་རྒས་ཏེ། ཉི་
མ་འདེར་གནང་བའི་སྐབས་ཞིག ཟུ་ཙེས་བཙན་པོའི་སྤྱན་
སྔར་ གསོལ་ བ། སྔོན་ བཙན་ པོ་ ཡབ་ གནམ་ རིའི་ རིང་ ལ།
བདག་གིས་གཙང་བོད་འབངས་སུ་བཀུག་ ལ། འོན་ཀྱང་་་་
གཙང་ཡུལ་འདི། ཡབ་ཀྱིས་སྤྱན་གྱིས་མ་གཟིགས། ཞབས་
ཀྱིས་མ་བཅགས་ན། བཙན་པོ་སྲས་ཀྱིས་སྤྱན་གྱིས་གཟིགས།
ཞབས་ཀྱིས་བཅགས་ཏེ། བདག་གི་སྡུམ་པ་ཁྲི་བོམས་སུ་དགྱེས་
སྐྱེམས་ སྟོན་ མོ་ གསོལ་ བར་ ཅི་ གནང་། ཞེས་ གསོལ་ པར།
བཙན་པོས་ཀྱང་ཟུ་ཙེས་གསོལ་བ་བཞིན་གནང་སྟེ། བློན་པོ་
མགར་ ཡུལ་ བཟུང་ ཕོ་ བྲང་ ཁྲི་ བོམས་ སུ་ སྔོན་ དུ་ བཏང་ བར།
མགར་གྱིས་བརྟགས་པས། (བཙན་པོ་བཀྲོངས་པའི་)སྒྱུ་བཤམས་པར་
ཤེས་ནས། ཡུལ་བཟུང་སླར་བྲོས་ཏེ་བཙན་པོའི་སྙན་དུ་གསོལ་
ཏོ། །ཡུལ་བཟུང་གིས་ཚོར་ཏེ་སླར་བྲོས་པ། ཟུ་ཙེས་ཚོར་ནས།
བུ་ངག་རེ་ཁྱུང་ལ། བདག་གི་མགོ་བཙན་པོ་ལ་ཕུལ་ཞིག་ཅེས་
སྨྲས་ནས། རང་ཉིད་ལྕེབས་ཏེ་བཀུམ་མོ། ། དེ་ནས་ངག་རེ་



ཁྱུང་གིས། ཕའི་མགོ་བཅད་ནས་འཁྱེར་ཏེ། བཙན་པོའི་
ཕྱག་ཏུ་ཕུལ་ནས། བདག་གི་ཕ་རྒན་པོས་རྗེ་ལ་གློ་བ་རིངས་ཏེ་
སྒྱུ་བཤམས་པ། ཡུལ་བཟུང་གིས་ཀྱང་ཚོར་ནས་བཙན་པོའི་
ཞལ་སྔར་གསོལ་དུ་བྲོས། བདག་རང་གིས་ཕ་བཀུམ་ནས་མགོ་
བཅད་དེ་འདིར་མཆིས་ན། སྲིད་བརླག་པར་མི་མཛད་པར་ཇི་
གནང་ཞེས་གསོལ་བས། བཙན་པོས་ཀྱང་ངག་རེ་ཁྱུང་གིས་
གསོལ་བ་བཞིན་གནང་སྟེ། ཁོའི་བྲན་གྱི་ཡུལ་དག་སྔོན་བཞིན་
དུ་བཞག་གོ། རྒྱལ་པོ་འདིའི་རིང་ལ། ཞང་ཞུང་ལྟ་བུ་གཉེན་
མཛད་ནས་ཀྱང་བཏུལ་ལོ། ། ཐབས་ཀྱིས་ཀྱང་རྒལ་ཏེ། ཞང་
ཞུང་བདག་མཛད་དུ། (རྒྱལ་པོའི་སྲིང་མོ་)བཙན་མོ་སད་མ་ཀར་ལིག་
མི་རྒྱུ་ལ་ཆབ་སྲིད་ལ་གཤེགས་སོ། །(འདི་བག་མར་བཏང་བ་ཡིན་འདུག་
ཅིང་ལིག་མི་རྒྱ་ནི་ཞང་ཞུང་གི་རྒྱལ་པོར་མངོན།) བཙན་མོ་ནི་ལིག་མི་རྒྱའི་
སོ་ནམ་དང་བུ་སྲིད་མི་མཛད་ཅིང་ལོགས་ཤིག་ན་བཞུགས་པར།
བཙན་ པོ་ དྲལ་ གྱི་ སྙན་དུ་གསན་ཏེ། (དྲལ་ནི་ མང་ པོ་ལ་ཟེར།)
བཙན་མོ་དེ་ལྟར་ལོག་པར་མཛད་ན། ཆབ་སྲིད་ཀྱི་དཀྲུགས་
མར་འགྱུར་བས། དེ་ལྟར་མ་མཛད་པར། ལིག་མི་རྒྱའི་སོ་
ནམ་དང་བུ་སྲིད་བཟུང་ཞིག་ཅེས། སྤུག་གྱིམ་བཙན་རྨང་ཆུང་
ལ་བཀའ་སྩལ་ཏེ། (ཕོ་ཉ་བཏང་སྟེ། རྨང་ཆུང་།) མཁར་ཁྱུང་ལུང་དུ་
མཆིས་ན། བཙན་མོ་མི་བཞུགས་ཏེ། ཆབ་ཉ་ལ་རོལ་ཞིང་། (རོལ་
72



བ་ནི་རྩེད་མོ་རྩེ་བའི་དོན་ནོ།） མཚོ་ མ་ པང་དུ་གཤེགས་འདུག་ནས།
རྨང་ཆུང་མ་པང་དུ་སོང་སྟེ། བཙན་མོའི་ཞལ་སྔར་ཕྱག་བགྱིས་
ཚེ། བཙན་མོའི་ཞལ་ནས། བཙན་པོ་དྲལ་གྱི་ཐུགས་་་་་་་
བདེའམ་མི་བདེ། ཞེས་དྲི་བ་མཛད་པར། ཐུགས་བདེ་ཞེས་
གསོལ་ཏོ། །(ཐུགས་བདེ་བྱ་བ་འདི་ཡི་གེ་རྙིང་བ་མང་པོ་ན་འདུག་སྟེ་སྐུ་ཁམས་
བཟང་བྱ་བའི་དོན་དུ་སྣང་།)རྨང་ཆུང་གློ་བ་བདེའམ་མི་བདེ་ཞེས་སྨྲས་
ན། གློ་བ་བདེ་ཞེས་གསོལ་ཏོ། ། དེར་བཙན་ མོས། རྨང་་
ཆུང་(ཁྱོད་ ནི་）བཙན་ པོ་ དྲལ་ གྱི་ ཞལ་ སྔ་ ནས་ དང་ འདྲ་ བས།
མགྲོན་ གྱི་ ཕྱག་ ལན་ལོངས་ཤིག་ ཅེས། ཕྱག་ ལན་སྩལ་ནས།
བཙན་མོས་མགུར་བླངས་པ། ཡུལ་གྱི་ནི་སྐལ་ཕོག་པ། ། ཁྱུང་
ལུང་ནི་རྡུལ་མཁར་ཞིག་(སོགས་སོ།) མགུར་བླངས་པའི་རྗེས་ སུ།
རྨང་ཆུང་ མཆི་ ཕྱག་བགྱིས་ པ་ ལས། བཙན་ མོའི་ ཞལ་ ནས།
བཙན་པོ་དྲལ་ལ། བཀའ་ལན་ཡི་གེར་གསོལ་བ་ཅང་མ་མཆིས་
སོ། །བཙན་པོ་ཞལ་སྔ་ནས་ཐུགས་བདེ་ཞིང་བཞུགས་པ་ལ་གློ་བ་
དགའ་འོ། ། བཙན་པོས་བཀའ་སྩལ་བ་ནི། རྔོ་ཅི་ཐོག་གིས་
འཚལ་ཞིང་མཆིས་སོ། །(ཅི་ནུས་སུ་བགྱིད་ལགས་སོ་བྱ་བའི་དོན་ནོ། །）
བཙན་པོའི་ཕྱག་ཏུ་འདི་ཕུལ་ཅིག་ཅེས་ཞུ་གཡག་(ཞུ་རྟེན་)གཅིག་
ཕྱག་རྒྱས་བཏབ་ནས་བསྐུར་རོ། ། རྨང་ཆུང་སླར་བཙན་པོའི་་
སྤྱན་སྔར་མཆིས་ནས། བཙན་མོས་བཀའ་ལན་ཡི་གེར་གསོལ་



བ་ནི་ཅང་མ་མཆིས། མགུར་བླངས་པའི་ཚིག་ནི་འདི་ཞེས་མཆི།
ཕྱག་རྒྱས་བཏབ་སྟེ་བསྐུར་བ་ནི་འདི་ལགས་ཞེས་གསོལ་བ་ལས།
བཙན་པོས་རྒྱ་ཕྱེས་ནས་གཟིགས་ན། གཡུ་རྙིང་བཟང་པོ་སུམ་
ཅུ་ ཙམ་ ཞིག་ བྱུང༌ སྟེ། བཙན་ པོས་ དགོངས་ དགོངས་ ནས།
ཡུ་བུས་ལིག་མི་རྒྱ་ལ་རྒོལ་ཕོད་ན་ནི་གཡུ་ཐོགས་ཤིག རྒོལ་མ་
ཕོད་ན་ནི་བུད་མེད་དང་འདྲ་བས་ཞུ་གྱོན་ཟེར་བ་ལྟ་ཞེས་བཀའ་
སྩལ་ནས། རྗེ་བློན་ཀུན་བློང་བློང་དེ། (བྲེལ་བ་བྱེད་པའི་དོན།) ལིག་
མི་རྒྱའི་སྲིད་བརླག་གོ རྒྱལ་པོ་འདིའི་རིང་ལ། ཞང་ཞུང་གི་
རྒྱལ་པོ་ལིག་མི་རྒྱའི་སྲིད་བརླག་སྟེ། ཞང་ཞུང་ ཐམས་ ཅད་་
འབངས་སུ་བཀུག་གོ དེའི་རྗེས་སུ་བཙན་པོ་རྗེས་འབངས་
རྣམས་ཀྱིས་དགྱེས་སྐྱེམས་སྟོན་མོ་གསོལ་བའི་ཚེ། བཙན་པོ་ཁྲི་
སྲོང་བཙན་གྱིས་མགུར་བླངས་པ།
ཀྱེ། ། རྗེ་ཡི་ནི་མཚན་ལ་འདྲི། ། ཁྲི་ཡི་ནི་སྲོང་བཙན་་་་་
ཞིག །བློན་གྱི་ནི་རྙིང་པ་འདི། ། སྟོང་བཙན་ནི་ཡུལ་བཟུང་
ཞིག །(ཅེས་པ་ནས)། ཡུ་བུ་ནི་རྗེ་དང་བློན། །ཡར་མོ་ནི་ཆུ་ཐུང་
གི །མདོ་ནས་ནི་རྩང་དུ་སྲིང་། །ཡར་མོ་ནི་ཞེང་ཆུང་གི །ལྷོ་
ནས་ ནི་བྱང་དུ་བསྐྱེད། ། ཡུ་བུ་ནི་རྗེ་དང་བློན། ། རྗེ་ཡིས་ནི་་
འབངས་མ་བཏང་། ། འབངས་ཀྱིས་ནི་རྗེ་མ་བཏང་། (སོགས་
སོ། ། མཚན་ལ་འདྲི་བྱ་བ་ནི། མཚན་གང་ཞེ་ན་བྱ་བའོ། །ཚིག་ཕྱི་མའི་དོན་ནི།
༡
74



སྔོན་ཡུལ་ཡར་མོ་ཙམ་ལས་མེད་པ་ལ། ད་ནི་རྒྱལ་ཁམས་འདི་ཙམ་དུ་རྒྱ་བསྐྱེད་བྱ་
བའི་དོན་ནོ། །）
དེའི་ལན་དུ་མགར་གྱིས། དོན་དེ་དང་མཚུངས་པའི་གླུ་
བླངས་སོ། ། བླ་ན་རྗེ་སྒམ་པས་ཁྲི་སྲོང་བཙན། འོག་ན་བློན་
མཛངས་པ་སྟོང་བཙན་ཡུལ་བཟུང་རྗེ། མངའ་ཐང་ཆེན་པོའི་
རྐྱེན་དུ། ཇི་དང་ཇིར་ལྡན་ཏེ། ཕྱིའི་ཆབ་སྲིད་ནི་ཕྱོགས་་
བཞིར་བསྐྱེད། ནང་ གི་ ཁབ་ སོ་ ནི་ མི་ ཉམས་ པར་ ལྷུན་ སྡུག
འབངས་མགོ་ནག་པོ་ཡང་མཐོ་དམན་ནི་སྙམས། དཔྱའ་སྒྱུ་ནི་
བསྐྱུངས། དལ་ དུ་ ནི་ མཆིས། སྟོན་ དཔྱིད་ ནི་ བསྐྱལ།
མཛངས་པ་ནི་བསྟོད། དཔའ་བོ་ནི་བཀུར། ཆོས་ བཟང་
སྲིད་མཐོ་སྟེ། མི་ཡོངས་ཀྱིས་སྐྱིད་དོ། །བོད་ལ་སྔ་ན་ཡི་གེ་མེད་
པ་ལ། བཙན་པོ་འདིའི་ཚེ་བྱུང་ནས། བོད་ཀྱི་གཙུག་ལག་
བཀའ་ཁྲིམས་ཆེན་པོ་དང་། བློན་པོའི་རིམ་པ་དང་། ཆེ་་ .
ཆུང་ གཉིས་ ཀྱི་ དབང་ ཐང༌ དང་། ལེགས་ པའི: བྱ་ དགའ།
ཉེས་པའི་ཆད་པ། ཞིང་འབྲོག་གི་ཐུལ་ཀ་དང་དོར་ཀ བྲེ་
ཕུལ་དང་སྲང་ལ་སོགས་པ། བོད་ཀྱི་ཆོས་གཞུང་བཟང་པོ་ཀུན།
བཙན་པོ་ཁྲི་སྲོང་བཙན་གྱི་རིང་ལ་བྱུང་ངོ༌། ། མི་ཡོངས་ཀྱིས་
བཀའ་དྲིན་ཚོར་བས། སྲོང་བཙན་སྒམ་པོ་ཞེས་མཚན་གསོལ་
ཏོ། །(ཞེས་པའོ།) (དཀྱུས) དེ་ལྟར་བྱུང་བ་ཆེན་པོའི་མཛད་སྒོ་རེའི་



སྐབས་སུ་རྗེ་བློན་རྣམས་མགུར་རེ་བཞེངས་པའི་ལུགས་སྲོལ་ཡོད་
པ་ འདི་ ལ་ བསམ་ ན། རྗེའི་ མགུར་ ལྷ་ བྱ་ བ་ སོགས་ ཀྱང་།
བཙན་པོའི་མགུར་བཞེས་པ་ལ་མཐུན་འགྱུར་མཛད་པའི་ལྷ་དག་
ལ་ཟེར་རམ་སྙམ། དེས་ན་གོང་གི་འདི་ནི་སྐུ་ཚེའི་སྟོད་ཀྱི་རྣམ་
ཐར་དུམ་བུ་ཞིག་ཏུ་སྣང་ལ། ལར་རྒྱལ་པོ་འདིའི་ཕྱག་རྗེས་
གཙོ་བོ་གསུམ་ནི། བོད་ཀྱི་ཡུལ་གྲུ་རྒྱལ་ཁབ་ཆེན་པོའི་ས་ཁྱོན་
དུ་བསྐྱེད་པ་དང༌། སྔོན་ཆད་མེད་པའི་ཡི་གེའི་སྲོལ་ཕྱེས་པ་
དང་། ཐུབ་པའི་བསྟན་པ་རིན་པོ་ཆེ་ཐོག་མར་སྤེལ་བ་འདི་
རྣམས་ཡིན་ནོ། །
འདིར་བོད་ཡིག་བྱུང་ཚུལ་གྱི་རྒྱལ་རབས་དང་འགྲེལ་བར་
ཅུང་ཟད་དཔྱད་ན། དེ་ཡང་རྗེ་བུ་སྟོན་སོགས་ཀྱིས། ན་ག་
རའི་ཡི་གེ་ལ་དཔེ་བྱས་ནས་ཐུ་མིས་མཛད་པར་བཞེད། (རཉྫ་
མདོག་ལྡན་བྱ་བ་ཟུར་ཆག་པའི་)ལཉྫ་དང་ཝརྟུ(འཁྱིལ་བ་)གཉིས་ལ་དཔེ་
མཛད་ནས་དབུ་ཅན་དང་དབུ་མེད་མཛད་དོ་ཞེས་མཁས་པ་
གཞན་དག་ གིས་གསུངས། བོན་རྣམས་ཀྱི་ལྟར་ན། སྲོང་
བཙན་གྱི་གོང་དུ་བོན་ཆོས་དེ་ཙམ་དར་བས་ཡི་གེ་མེད་ཟེར་བ་མི་
བདེན་ཞིང༌། དེ་ཡང་སྟག་གཟིག་གི་སྤུངས་ཡིག་བྱ་བ་ ཞང་
ཞུང་གི་ཡིག་རྒན་དུ་བསྒྱུར། དེ་སྨན་བྲག་ཏུ་འགྱུར། དེ་རིམ་
གྱིས་དབུ་ཅན་དང་འབྲུ་མར་འགྱུར་སོགས་ཟེར། གང་ལྟར་



ཡང་ཐུ་མི་དེ་རྒྱ་གར་ན་གཔའི་རྒྱལ་རྒྱུད་དག་གིས་སྲིད་སྐྱོང་པའི་
སྐབས་སུ་བྱོན་པ་ཡིན་ཞིང་། ཤིན་ཏུ་ངོ་མཚར་བ་ནི། ཐུ་མི་
དང་དུས་མཉམ་པའི་རྒྱ་གར་གྱི་རྒྱལ་པོ་ཧཎ་དང༌། ཀུ་མ་ར་
གུབྷ་(གཞོན་ནུ་སྦས་པ་དང་།) སུརྱ་ཝརྨན(ཉི་མའི་གོ་ཆ།) སོགས་ཀྱི་དུས་
སུ་བྱུང་བའི་ཟངས་ཀྱི་གླེགས་བུ་ལ་སོགས་པ་ད་ལྟའི་བར་རྒྱ་གར་
གྱི་ཡུལ་སོ་སོར་ཡོད་པ་དག་ལ། ཡི་གེ་བཀོད་པ་རྣམས་བོད་
ཡིག་དང་ཧ་ཅང་འདྲ་ཆེ་ཞིང༌། ཅུང་ཟད་རྒྱང་ནས་བལྟས་ཚེ་
ལག་མི་མཁས་པ་ཞིག་གིས་བོད་ཡིག་བྲིས་ སམ་ སྙམ་པ་འཆར།
ཡིག་འབྲུ་ཕལ་ཆེར་མ་བསླབ་ཀྱང་ཐོར་རེ་བ་ཞིག་ཀློགས་ཐུབ་
པར་འདུག དཔེ་མཚོན་ཙམ་བཀོད་ན། གཞོན་ནུ་སྦས་་
པའི་ཟངས་ཀྱི་གླེགས་བུ་ལ་འདི་ལྟར་སྣང༌། །
ནམོམཧདེབཻ ཡཐཾཅནྡྷ བ ༡ ཐཾཇཡt ཙུསཾབསཤོ༣༤༥ ཉིཀཚས་
ནམོམཧཱདེབཱཡཤྲཱིཙནྡྷགུyསྐྱབཛཡནྟཙུསཾབྷསརངཤོཏྟརེཀཊཱིཀམཱས
ལྷ་ཆེན་པོ་ལ་ཕྱག་མཚལ་ལོ། དཔལ་ ཟླ་ བ་སྦས་བའི་
རྣམ་པར་རྒྱལ་བའི་རྒྱལ་སྲིད་ཀྱི་ལོ་བཅུ་བའི་སྨིན་དྲུག་གི་ཟླ་བ་ལ།
དེས་ན་བོད་ཡིག་གང་ལ་དཔེར་བཅད་པའི་ཕྱི་མོ་དེ་ཡང་
གུཔྟའི་ཡི་གེ་འདི་ཡིན་ནམ་སྙམ། དེར་མ་ཟད་རྙིང་མའི་གཏེར་



ཡིག་གི་གྲས་ཀྱི་བརྡ་ཡིག་དེ་དག་ཀྱང་གུཔྟའི་ཡི་གེ་ལ་ཤིན་ཏུ་འདྲ་
བ་མང་། གཞན་ཡང་ཞིབ་ཏུ་བརྟག་ཚེ། · དབུ་ཅན་དབུ་མེད་
གཉིས་ ཀྱང་ ཐོག་ མ་ ཞིག་ ནས་ མཉམ་ དུ་ མཛད་ པ་ མིན་ པར།
དབུ་ཅན་འདི་ཀ་རང་མགྱོགས་པར་བྲིས་པ་ལས་དབུ་མེད་རང་
བཞིན་གྱིས་བྱུང་བ་ལྟར་མངོན་ཏེ། སྔོན་གྱི་ཡིག་རྙིང་མང་པོ་
དང༌། ད་ལྟ་ཡང་འབྲུག་ཡུལ་ན་དར་སྲོལ་ཆེ་བའི་ལྷོ་ཡིག་ཏུ་
གྲགས་པའི་གཟུགས་རྣམས་ལ་བལྟས་ན། དབུ་ཅན་དབུ་མེད་
དུ་འགྱུར་ཚུལ་མངོན་སུམ་དུ་མཐོང་བ་ལྟར་འདུག་སྟེ།
དཔེར་ན།
ཀ ཁ ང ཅཆ ཏ དན མཙལསཀཾ སྤྱ ས རྩ་
ཀ ཁ ཅ ཆ༡ ཏནམཙ༣ ༥ཀོ སྱ –
ཀ ཁ 、 ༧ ཆ ཇ ད ན མ ཙ ས ཀཾ སྤྱ སྐརྩ
འདི་འདྲར་འདུག་ཅིང༌། ཡི་གེ་གཞན་རྣམས་ནི་འགྱུར་ཚུལ་གོ་
སླ། དེ་ཡང་སྔ་མོའི་ཡི་གེ་ཕལ་ཆེར་ལ། རྩེགས་མ་རྣམས་
སྟེང་འོག་ཐད་ཀར་མེད་ཅིང་། ཅུང་ཟད་སྔ་ཕྱིའི་ཚུལ་དུ་ཡོད་
པ་རྒྱ་གར་གྱི་ཡི་གེ་བཞིན་དུ་སྣང་ཞིང་། དབུ་མེད་ལ་ནི་ད་དུང་
ཡང་( wf )( # )སོགས་ས་དང་ར་གཉིས་མདུན་དུ་བྲི་སྲོལ་
78



ཡོད་པ་དེ་ཡིན་ལ། དེའི་ཕྱིར་ས་དང་པ་གཉིས་མཉམ་དུ་སྦྲེལ་
བ་ལས། དབུ་མེད་ཀྱི་སྤ་ཡིག་ཡ་ཡིག་འདྲ་བ་ཞིག་བྱུང་དོན་
ཡང་དེར་འདུག་ཅིང་། དོན་ལ་（ ༥ )ཡིག་འདིའི་ཕྱེད་སྔ་མ་
(༥) ཡིག་དང་ཕྱེད་ཕྱི་མ་(ས)ཡིག་ཏུ་སྣང་། །
གཞན་ཡང་ཡིག་མགོའི་ དང་ཀྱོག་འདི་ ཡང་ ཨོ་ ཡིག་ གི་་་
གཟུགས་རིམ་གྱིས་འགྱུར་བར་ཤེས་ཏེ། རྒྱ་དཔེ་རྣམས་ཀྱི་ལྡེབ་
དང་པོ་ལ་ཨོཾ་ཡིག་རེ་བྲི་སྲོལ་འདུག་ ཅིང༌། རྒྱ་ཡིག་གི་ཨ་གྱི་
གཟུགས་ནི་ད་ལྟའི་བར་ འདི་འདྲར་སྣང་ལ། རང་རེའི་
དཔེ་རྙིང་འགའ་རེའི་དབུ་ལ་ཡང་དང་ཀྱོག་མྱི འདི་འདྲ་འདུག
རྙིང་མའི་གཏེར་ཆོས་དག་གི་དབུ་ལ་ ཨཾ འདི་བྱུང་བ་དེ་ཡང་ཨོ་
དུ་འདུག་སྙམ། གཏེར་ཚེག་བྱ་བ་དེ་ལ་ཡང༌། འབྲི་གུང་
དཔལ་འཛིན་གྱིས། སྒྲ་མདོ་དང་འགལ་ཞེས་དགག་པ་མཛད་
མོད། དེ་སྒྲ་མདོའི་རྣམ་བཅད་དུ་མི་འདུག་གི་བོད་ཡིག་རྙིང་
པ་རིགས་ལ་རྐང་པའི་མཐར་ཚེག་དྲག་གཉིས་རེ་དང༌། འགའ་
རེ་ལ་ཚིག་རེ་རེ་བཞིན་ཚེག་དྲག་གཉིས་རེའི་བར་དུ་བཙུད་པ་
སོགས་ལྷ་སའི་རྡོ་རིང་ལ་ཡང་འདུག་པས། དོན་ལ་བོད་ཡིག་
རྙིང་པའི་སྲོལ་དུ་སྣང་ལ། ཚེག་སྟེང་འོག་གཉིས་མཉམ་དུ་སྦྲེལ་
བ་ལས་དབུ་མེད་ཀྱི་བར་ཚེག་ནར་མོ་དེ་བྱུང་བར་འདུག དེས་
ན་བོད་ཡིག་གི་སྲོལ་གསར་དུ་ཕྱེས་ནས་བཟུང་། ད་བར་ལོ་
19



ཆིག་སྟོང་སུམ་བརྒྱ་ཙམ་སོང་ཟིན་མོད། དེའི་བར་ལ་བོད་ཀྱི་
བརྡ་དང་ཡིག་གཟུགས་གཉིས་ ཀ་ཆེས་མི་འདྲ་བ་ཞིག་ནི་མ་་་
འགྱུར་བས། ད་ལྟ་ཡང་རྒྱལ་པོའི་དུས་ཀྱི་རྡོ་རིང་སོགས་ལ་
བལྟས་ཚེ་ཚིག་དོན་རགས་རིམ་ཙམ་རེ་གོ་ཐུབ་པ་ནི། བོད་མི་
ཡི་གེ་བྱང་བ་ཀུན་ལ་ཡོད། རྒྱ་གར་ན་ལོ་ཆིག་སྟོང་གི་སྔོན་གྱི་
གུཔྟའི་ཡི་གེ་དང་། དིང་སང་གི་ཡི་གེ་གཉིས་ཤིན་ཏུ་མི་འདྲ་
བར་འགྱུར་ནས་སྣང་། ལྷག་པར་ཡང་རྗེ་རིན་པོ་ཆེའི་སྐུ་དུས་ཙམ་
ནས་བཟུང་དཔེ་རྣམས་དཔར་འདེབས་བྱེད་པའི་སྲོལ་དེ་དར་
ཁྱབ་ཆེ་བར་གྱུར་ཅིང་། དིང་སང་ཤིང་དཔར་འབོར་ཆེན་བོད་
ཡུལ་ན་ཡོད་པ་འདི་ཙམ་ས་སྟེང་གཞན་གང་དུ་ཡང་མེད་པར་
གྲགས། དཔར་ལས་བྱེད་པའི་མགོ་ཚུགས་པ་དེ་ནས་བཟུང་
ཡིག་གཟུགས་དང་དག་ཆ་སོགས་ཀྱང་ཕལ་ཆེར་སྲོལ་ལུགས་་་
གཅིག་ལས་ཅུང་ཟད་ཀྱང་མ་འགྱུར་བར་གནས་པ་ཙམ་བྱུང་།
དེས་ན་ད་དུང་ཡང་རང་རེ་རྣམས་ཇི་སྲིད་བསྟན་བཅོས་ཀྱི་ཐ་
སྙད་དང་ཆོས་སྐད་ལ་ཆ་འཇོག་བྱེད་པ་དེ་སྲིད་དུ་བོད་ཡུལ་་
ཡོངས་རྫོགས་ཀྱི་སྐད་རིགས་ཀྱང་གཅིག་ཏུ་གནས་པ་ཡིན་ཞིང་།
དཔེར་ན་ཆོས་སྐད་དུ་བྲིས་པའི་གླེགས་བམ་ཞིག་མངའ་རིས་ནས་
ཨ་མདོའི་བར་དུ་འཁྱེར་ཡང་། ཐམས་ཅད་ཀྱང་ཀྱིས་རྟོགས་
ཤིང་གོ་ཐུབ་པ་ཡིན། དེ་མིན་དིང་སང་མཐའ་མི་འགའ་ཞིག་
80



གིས། དབུས་ཀྱི་ཕལ་སྐད། བླ་དྭགས་ཀྱི་ཕལ་སྐད་སོགས་
སྣང་བར་གང་དྲན་གྱི་སྐད་མཛོད་དང་གླེགས་བམ་སྡེབ་པ་འདི་
རིགས། བརྒྱ་ལ་དར་སྲོལ་ཆེ་རུ་སོང་ན། ཡུལ་སོ་སོའི་ཕལ་
སྐད་མི་འདྲ་བའི་རྐྱེན་གྱིས། བོད་ཀྱི་སྤྱི་སྐད་ཡང་དུམ་བུར་
ཆད་དེ། ནམ་ཞིག་ན་ཡུལ་སོ་སོའི་སྐད་དང་ཡི་གེ་ཕན་ཚུན་
བརྡ་མི་འཕྲོད་པ་ཞིག་འོང་ངེས་ལ། སྐད་ཡིག་ སོ་ སོར་གྱེས་
པས། བསམ་འཁྱེར་དང་སྤྱོད་ལམ་སོགས་ཀྱང་ཐ་དད་དུ་སོང་
སྟེ། མཐར་བོད་ཀྱི་རིགས་དང་རྒྱལ་ཁམས་རྩ་བ་ཉིད་ནས་སིལ་
བུར་འཐོར་བའི་རྐྱེན་དུ་འགྲོ་བ་ལགས། གལ་ཏེ་ཕལ་སྐད་་
གསར་བ་དེ་འདྲ་ཞིག་བོད་ཡུལ་ཀུན་ཏུ་དར་བའི་དབང་དུ་བྱས་
ན་ཡང༌། རང་ཅག་གི་ཆོས་སྐད་དུ་བྲིས་པའི་མདོ་རྒྱུད་རིགས་
གནས་ཀྱི་གཙུག་ལག་རྒྱ་མཚོ་ལྟ་བུ་འདི་ཀུན་རིམ་གྱིས་སུས་ཀྱང་
མི་གོ་བའི་གླེགས་བམ་གྱི་ཕུང་པོ་ཙམ་དུ་འགྲོ་ངེས་པས། སྲོལ་
ངན་འདི་འདྲའི་ཕྱོགས་ལ་ཐམས་ཅད་ཀྱིས་བག་ཟོན་དགོས་པ་
ལགས། །
དེ་ལྟར་བོད་ཀྱི་ཡི་གེ་ནི་གུཔྟའི་ཡི་གེ་ལ་དཔེ་བཅད་ནས།
ཐུ་མིས་གསར་བཟོ་མཛད་པར་སྣང་ལ། ལར་ཆོས་དང་འབྲེལ་
བའི་བོད་ཀྱི་སྲོལ་ལུགས་གང་ཡིན་དག་ལ། རྒྱ་གར་ན་དེ་དང་
དེའི་ཐོག་མའི་ཕྱི་མོ་འདི་ཡིན་ནོ་སྙམ་པ་རེ་རྙེད་རྒྱུ་ཡོད་ཅིང༌།



དཔེར་ན་ལྷ་སའི་གཙུག་ལག་ཁང་བཞེངས་ཚེ་ཡང་། ཟུར་བཞི་
གཡུང་དྲུང་གི་རིས་དང་། ཀྭ་བ་རྣམས་ཕུར་བུའི་དབྱིབས་སུ་
མཛད་ཅེས་གྲགས་པ་ལྟར་ཡིན་ལ། ། རྒྱ་གར་ན་སྔོན་གྱི་དགོན་
གནས་ཞིག་རལ་དུ་སོང་བ་དག་མཇལ་བའི་ཚེ་ཡང་། ཟུར་
བཞི་གཡུང་དྲུང་གི་རིས་དང༌། ཀྭ་ བ་ཕུར་བའི་དབྱིབས་སུ་
བྱས་པ་སོགས་རྒྱུན་དང་བཀོད་པ་ཐམས་ཅད་འདྲ་བར་མ་ཟད།
ཐ་ན་ཀྭ་བ་དེ་དག་གི་ཆེ་ཆུང་གི་ཚད་ཀྱང་། རང་རེའི་ཇོ་ཁང་
གི་ཀྭ་བ་འདི་རྣམས་དང༌ ཕན་ཚུན་གཅིག་གི་ཤུལ་དུ་གཅིག་་་་
འཛུགས་ནུས་པ་ཙམ་དུ་འདྲ་བར་སྣང་། དེས་ན་ལྷ་སའི་་་་
གཙུག་ལག་ཁང་འདི་ཡང་བི་ཀྲ་མ་ཤི་ལའི་ལྷ་ཁང་ལ་དཔེ་བྱས་
ནས་བཞེངས་སོ་ཞེས། དཔའ་བོ་གཙུག་ཕྲེང་སོགས་ཀྱིས་་་་
གསུངས་པ་དེ་བདེན་པར་སེམས། མདོར་ན་ཆོས་ཀྱི་རྒྱལ་པོ་
ཆེན་པོ་འདིས་ནི། །
ཚེ་གཅིག་ཡུན་ལ་ཕན་པའི་མི་ཆོས་དང་། །
དོན་གཉིས་འབྲས་བུ་སྩོལ་བའི་ལྷ་ཆོས་ཏེ། །
དུས་གསུམ་ཀུན་ཏུ་བདེ་དགའི་དཔལ་སྦྱིན་པའི། །
སྡེ་བཞིའི་ནོར་གྱིས་བོད་ཁམས་ཕྱུག་པར་མཛད། ། ཞེས་
ཀྱང་སྨྲའོ། །
(ཤོལ་དྲིལ) (ང) བོད་ཀྱི་བཙན་པོའི་མཚན་ལ་(ཡོན་
༥



བཙན་) སྲོང་ བཙན་ ཞེས་ ཟེར། ལྷ་ བྱ་ བར་ ཡང་ འབོད།
བཙན་པོ་དེ་མཁྱེན་རྒྱ་ཆེ་ཞིང་། སྐུ་རྩལ་ཆེ། སྐབས་འགར་
རྟ་ལ་བཅིབ་སྟེ། གཡག་རྒོད་དང་རྐྱང་སོགས་ལ་རྔོན་བྱེད་དུ་
ཡང་ གཤེགས། རྒྱལ་ ཁམས་ མང་ པོ་ ཆབ་ འོག་ ཏུ་ བཅུག
གོང་མ་ཐེ་ཙུང་གི་དུས། ཅེང་ཀྭན་གྱི་ལོ་བརྒྱད་པ་(སངས་རྒྱས་
འདས་ནས་ལོ་ཆིག་སྟོང་བརྒྱ་དང་བདུན་ཅུ་དོན་བརྒྱད་) ལ་བོད་ཀྱི་ཕོ་ཉའི་
ཐོག་མ་གོང་མའི་ཕོ་བྲང་དུ་སླེབས། གོང་ནས་ཀྱང་བཙན་པོའི་
མདུན་དུ་གསེར་ཡིག་པ་ཞིག་བཏང༌། དེ་ནས་གོང་མའི་སྲས་
མོ་ཞིག་གྲུ་གུའི་རྒྱལ་པོ་ལ་བག་མར་གནང་བ་སྲོང་བཙན་གྱིས་
གསན་ཏེ། ཕོ་ཉ་ཞིག་སྐྱེས་དང་བཅས་བཏང་ནས། སྲས་མོ་
བག་མར་བསླང་བ་གོང་མས་མ་གནང་། དེ་ལ་སྲོང་བཙན་
ཐུགས་ཁྲོས་ནས་བོད་དམག་དྲངས་ཏེ། གྲུ་གུའི་ཡུལ་བཅོམ་
པར། གྲུ་གུ་རྣམས་བྲོས་ནས་མཚོ་སྔོན་བྱང་ཕྱོགས་སུ་ས་སྤོས།
གྲུ་གུའི་ནོར་ཕྱུགས་དང༌། ཡོ་བྱད་ཐམས་ཅད་བོད་ཀྱི་ལག་ཏུ་
ཤོར། དེའི་རྗེས་སུ་དང་སྦྱང་དང་བ་ཡི་ལང་དང་། འཇང་
རིགས་རྣམས་ཀྱང་བོད་ཀྱི་ཆབ་འོག་ཏུ་ཤོར། དེ་ནས་བོད་ཀྱི་
བཙན་པོས་དམག་འབུམ་ཕྲག་གཉིས་འཁྲིད་དེ་རྒྱ་ནག་ཏུ་སླེབས།
རྒྱའི་ཞིང་ཆེན་ཟོང་ཅོ་བཅོམ། དེའི་འོག་ཏུ་གོང་མ་ལ་ཕོ་ཉ་
ཞིག་གི་ལག་ཏུ་ཡི་གེ་བསྲིང་ཞིང་། གསེར་གྱི་ཁྲབ་ཞིག་ཀྱང་



སྐྱེས་སུ་ཕུལ་ནས། གལ་ཏེ་སྲས་མོ་མི་སྟེར་ན་དམག་བྱེད་པ་
ཡིན་ཟེར། གོང་མས་མ་གསན་པར། རྒྱའི་དམག་དཔོན་
ཧན་བེ་བྱ་བ་དམག་ཉུང་ཙམ་འཁྲིད་ནས་བོད་ལ་འཐབ་ ཏུ་་་
བཏང་བས། བོད་རྣམས་ཀྱིས་ཁོ་ཕམ་པར་བྱས། དེ་ཙ་ན་
རྒྱའི་འབངས་སུ་ཡོད་པའི་འཇང་རིགས་རྣམས་རྒྱ་ལ་ངོ་ལོག་སྟེ།
བོད་ཀྱི་ཁོངས་སུ་འདྲེས། གོང་མས་དམག་དཔོན་ནིའུ་ཅི་ད་བྱ་
བ་ལ་བཀའ་ཕབ་སྟེ། དམག་ལྔ་ཁྲི་དང་བཅས་བོད་ཀྱི་སྟེང་དུ་
བཏང་། རྒྱ་དམག་རྣམས་མཚན་གཅིག་ལ། ཟོང་ཅོ་ན་ཡོད་
པའི་བོད་ཀྱི་དམག་སྒར་སྟེང་དུ་རྒྱུགས་ཏེ། བོད་མི་སྟོང་ཕྲག་
གཅིག་ཙམ་བསད་པས། བོད་རྣམས་འཇིགས་ནས་ཕྱིར་བྲོས།
སླར་ཡང་རྒྱ་ནག་ཏུ་ཕོ་ཉ་བཏང་སྟེ་བཟོད་གསོལ་བྱས་ཤིང་སྲས་
མོ་སློང་བར་གོང་མས་ཀྱང་གནང་། དེ་དུས་སྲོང་བཙན་གྱིས།
བློན་ཆེན་རུ་སྟོང་བཙན་ལ་གསེར་ཕྱེ་བྲེ་ལྔ་སྟོང་དང་། རིན་པོ་
ཆེ་ རྒྱན་ སྣ་ ཚོགས་ སྐྱེས་ སུ་ བསྐུར་ བས་ གོང་ མ་ ཡང་ མཉེས་ ཏེ།
སྟོང་བཙན་རང་ལ་ཡང་། རྒྱའི་སྲས་མོ་ཞིག་ཆུང་མར་སྩལ་
བར། ཁོ་ན་རེ། ང་ལ་རང་ཡུལ་ན་ཆུང་མ་ཡོད་པས་དེ་དང་
ཁ་འབྲལ་དུ་ཡང་མི་རུང༌། ལར་ངེད་ཀྱི་བཙན་པོས་བཙུན་མོ་
མ་བསུས་པའི་སྔོན་དུ་ངས་ཆུང་མ་ལེན་པ་ཡང་མི་རུང་ཞེས་བུ་མོ་
ལེན་དུ་མ་འདོད་པས། གོང་མ་ཡང་ལྷག་པར་ཐུགས་མཉེས།
84



ཅེང་ཀཱན་གྱི་ལོ་(འདས་རྗེས་ཀྱི་ལོ་ཆིག་སྟོང་བརྒྱ་དང་བརྒྱད་
བཅུ་གྱ་ལྔ་ལ)། གོང་མས་འུན་ཅང་ཀོང་ཇོ་བོད་དུ་བརྫོངས།
རྒྱ་དཔོན་ལི་ཏ་ཙོང་བྱ་བས་བསྐྱལ། ས་མཚམས་སུ་སླེབས་ཚེ།
སྲོང་བཙན་རང་ཉིད་དམག་དང་བཅས་པས་བསུ་བ་བྱས། པོ་
ཧེ་བྱ་བའི་སར་དམག་སྒར་བཏབ། རྒྱ་དཔོན་རྣམས་དར་ཟབ་
ཀྱི་གོས་བཀྲག་མདངས་ཅན་གྱོན་པ་མཐོང་ནས། བོད་རྣམས་
ཆས་ངན་པས་ངོ་ཚ་བ་བྱུང་། སྲོང་བཙན་བར་དུ་བོད་ཀྱི་་་
བཙན་པོ་སུས་ཀྱང་གོང་མའི་སྲས་མོ་ཆུང་མར་བླངས་པ་མེད།
དེའི་རྒྱུ་མཚན་གྱིས་བཙན་པོ་རང་ཡུལ་དུ་སླེབས་ནས། སྲས་
མོའི་ཆེད་དུ་ཕོ་བྲང་དང་གྲོང་ལ་སོགས་པ་ཡང་རྩིགས། གོང་
མའི་སྲས་མོ་བོད་ཀྱི་མི་ཆེན་རྣམས་ཀྱི་གདོང་ལ་ཚོན་དམར་པོ་
བྱུགས་པའི་སྲོལ་དེ་ལ་མ་དགའ་ནས། སྲོང་བཙན་གྱིས་ཀྱང་
སྲོལ་དེ་ཕྱིན་ཆད་བྱེད་མི་ཆོག་པར་མཛད། བཙན་པོ་རང་ཉིད་
ཀྱང་དར་ཟབ་ཀྱི་གོས་གྱོན། མི་ཆེན་གྱི་བུ་རྣམས་རྒྱ་ནག་ཏུ་
ཡོན་ཏན་སློབ་ཏུ་བཏང་། གོང་མ་ལ་ཞུས་ངོར་རྒྱ་མི་ཡི་ གེ་
མཁས་པ་འགའ་ཙམ་བོད་དུ་མངགས། གོང་མ་ཀོའུ་ལིའི་ཡུལ་
(ཉེ་དུས་བར་རི་པིན་གྱི་འོག་ཏུ་ཡོད་པ་དེ་)ནས་སླར་བྱོན་ཚེ། བོད་ཀྱི་
བཙན་པོས་བློན་ཆེན་སྟོང་བཙན་རྒྱ་ཡུལ་དུ་བརྫངས་ཏེ་ཡི་གེ་
ཕུལ་བར།
s5



གོང་མ་ཁྱེད་ཕྱོགས་ལས་རྣམ་པར་རྒྱལ་ཏེ། ཉི་ཟླའི་འོག་
ན་གང་ཡོད་རང་དབང་དུ་འདུས་ཀྱང༌། ཀོ་ལི་རྣམས་ཡུལ་
ཐག་རིང་སྟབས་བཀའ་ལ་མ་རྩིས། དེར་གནམ་གྱི་སྲས་རང་
ཉིད་དཔུང་དང་བཅས་པར་བསྐྱོད་དེ་ཆུ་ཆེན་ལེ་བོ་བར་་་་
ཕེབས་ཤིང༌། གྲོང་ཁྱེར་དང་དམག་རྣམས་ ཆམ་ལ་ ཕབ་ སྟེ།
རྒྱལ་ཁ་དང་བཅས་ཕྱིར་བྱོན་པར་ཐོས། ཁྱིམ་ གྱི་ངང་བ་ནི།
རིའི་ངང་བ་ལྟ་བུའི་གཤོག་རྩལ་མི་ལྡན་ཡང་། ངང་བའི་་་་
རིགས་སུ་མཐུན་པས་ན། འདིར་གསེར་གྱི་ངང་བ་ཞིག་སྐྱེས་སུ་
ཕུལ་བ་ལགས། བྱ་བའོ་(ཚལ་པའི་དེབ་དམར་དུ་དྲངས་པར། གསེར་
བྱ་ཆག་ཤིང་བདུན་གྱི་ཚད། ནང་དུ་ཆང་གིས་གང་བ་ཞེས་བྲིས།)རྒྱ་གར་གྱི་
རྒྱལ་པོ་ཧཎ་གསོན་པའི་སྐབས་བྲམ་ཟེ་ཞིག་རྒྱའི་གོང་མ་ལ་སྐྱེས་
འབུལ་དུ་བརྫངས། (ཧཆུ་འདི་བསྟན་འགྱུར་ན་བཞུགས་པའི་ཀླུ་ཀུན་ཏུ་
དགའ་བའི་ཟློས་གར་རྩོམ་པ་པོ་དེ་ཡིན་ཞིང་། རྒྱལ་པོ་འདིའི་རྟོགས་བརྗོད་་་
ཚིགས་བཅད་མ་ལེགས་སྦྱར་སྐད་དུ་བྲིས་པ། སློབ་དཔོན་པཱན་བྷནྡྲ་ནགས་ཀྱི་
དཔའ་བོས་མཛད་ཟེར་བ་ཞིག་ཀྱང་རྒྱ་གར་ན་སྣང་།)
ཅེང་ ཀཱན་གྱི་ལོ་ཉེར་གཉིས་པ་ ༡ ༡༩༢ ལ། གོང་ནས་
གསེར་ཡིག་པ་ཝང་ཧེན་ཙེ་བྱ་བ་རྟ་པ་སུམ་ཅུ་དང་བཅས་རྒྱ་གར་
དུ་བཏང༌། དེ་དུས་ཧཎ་གྲོངས་ཟིན་ཅིང་། རྒྱལ་ཁམས་མི་
བདེ་བའི་སྐབས་དང་འཕྲད། ཧཎ་ལ་སྲས་མེད་པའི་རྐྱེན་གྱིས།
བློན་པོ་ཨརྫུ་ན་(སྲིད་སྒྲུབ་བྱ་བ་ཞིག་ཁྲི་ལ་བསྡད་ཅིང་། ནང་པ་
.
86



z
རྣམས་ལ་ཤིན་ཏུ་འཚེ་བར་བྱས། རྒྱའི་གསེར་ཡིག་པ་བཅོམ་སྟེ།
དངོས་ཆས་རྣམས་འཕྲོག་ཅིང་འཁོར་ཕལ་ཆེར་བསད། ཝང་
ཧེན་ཙེ་རང་ ཉིད་ ཟླ་ བོ་ འགའ་ དང་ བཅས་ མཚན་ ལ་ བྲོས་ ཏེ།
བོད་ ཀྱི་ ཆབ་ འབངས་ སུ་ ཡོད་ པའི་ བལ་ ཡུལ་ དུ་ སླེབས་ ནས།
སྲོང་བཙན་ལ་སྐྱབས་བཙལ་བས། བོད་ཀྱི་བཙན་པོས་བོད་
དམག་གོ་ཧྲགས་ཆིག་སྟོང་ཉིས་བརྒྱ་དང༌། བལ་དམག་རྟ་པ་
བདུན་སྟོང་དང་བཅས་པ་རྒྱ་གར་བཏང༌། གསེར་ཡིག་པ་དང་
ལྷན་ ཅིག་ ཏུ་ཧི་ར་ཧི་ཏ་ལ་སླེབས། ཉིན་གསུམ་ཙམ་ལས་་་
འཐབ་མ་དགོས་པར་རྒྱལ་ས་གཙོ་བོ་བཟུང་། རྒྱ་གར་པ་སུམ་
སྟོང་ཙམ་སྐེ་བྲེགས་ ཤིང་། སྟོང་གཅིག་ཙམ་ཉེ་འཁོར་ན་ཆུ་
ཀླུང་ཡོད་པའི་ནང་དུ་བསྒྱུར། རྒྱལ་པོ་ཨརྫུ་ན་བྲོས་ཏེ་ཤོར་བ་
སླར་ཡང་དམག་གསར་ པ་ དག་ཁྲིད་ནས་འཛིང་དུ་བྱུང་ཡང་།
མཐར་བོད་རྣམས་ཀྱིས་ཁོ་ཕམ་སྟེ། གཉེན་ཚན་དང་བཅས་པ་
གསོན་པོར་བཟུང་ནས་རྒྱའི་གོང་མའི་དྲུང་དུ་བརྫངས། གོང་
མ་ ཤིན་ཏུ་མཉེས་ནས། ཐང་ཐེ་ཙུང་ གྲོངས་པའི་སྐབས་སུ་་
ཡང་། བང་སོའི་མདུན་ན་བོད་ཀྱི་བཙན་པོའི་འདྲ་བརྙན་ཞིག་
ཀྱང་བྱས་པ་དྲན་ཆེད་དུ་བཞེངས། བོད་རྣམས་ཀྱིས་རྒྱ་གར་པ་
བསད་པ་དང་བཟུང་བའི་གྲངས་སྡོམ་པ་ཆིག་ཁྲི་སུམ་སྟོང་ཙམ་
ལོངས་པ་བྱུང་། བ་ཕྱུགས་སུམ་ཁྲི་ལས་མང་བ་ཙམ་འཁྱེར།



ལྕགས་རི་ཅན་གྱི་གྲོང་ཁྱེར་བརྒྱ་དང་བརྒྱད་ཅུ་ཙམ་བོད་འབངས་
སུ་བཅུག དེ་ཐོས་ནས་རྒྱལ་པོ་ཨརྫུ་ནའི་དགྲ་ཟླ་ཀཱ་མ་རཱུ་པའི་
རྒྱལ་པོ་ཀུ་མ་ར་ཞེས་བྱ་བ་མགུ་ནས། རྟ་ཕྱུགས་དང་དངོས་
ཆས་ཤིན་ཏུ་མང་པོ་བོད་ལ་བརྫངས། །
ཡོའུ་ཧེའི་ལོ་དང་པོ་ ༡ ༡༩ ༣ལ། གོང་ནས་སྲོང་བཙན་
ལ་མག་པའི་ཆོ་ལོ་དང་། དེ་ནས་མཚོ་སྔོན་གྱི་རྒྱལ་པོའི་གོ་ས་
ཕུལ། （ཡུལ་གཞན་གྱི་རྒྱལ་པོ་རྣམས་ལ་རྒྱུའི་ཆོ་ལོ་ཕུལ་ནས། རིམ་གྱིས་
དབང་དུ་འཇུག་པ་འདི་གནའ་དུས་ཀྱི་རྒྱུའི་སྲིད་ཐབས་ཡིན་པར་གྲགས།)
དེ་དུས་སྲོང་བཙན་གྱིས། རྒྱ་དཔོན་ཆན་སུན་བརྒྱུད་
ནས་གོང་དུ་ཡི་གེ་བཏང་བར། གནམ་གྱི་སྲས་ཁྲི་ལ་གསར་དུ་
བཞུགས་པ་ལགས། གལ་ཏེ་གོང་མའི་ཆབ་འབངས་ངོ་ལོག་པ་
བྱུང་ན། ཁོ་བོས་དམག་དྲངས་ཏེ་གྲོགས་ཏན་བྱས་པས་ཆོག
འདིར་གསེར་གྱི་ཡོ་བྱད་རྣམ་གྲངས་བཅོ་ལྔ་གོང་མའི་མདུན་དུ་
ཕུལ། བྱ་བའོ། དེའི་རྗེས་སུ་གོང་མ་གསར་པས་བཙན་པོ་ལ་
རྒྱལ་པོའི་ཆོ་ལོ་ཕུལ་ཞིང༌། རྒྱ་ལུགས་ཀྱི་སྟོན་ཆེན་བཏེགས།
བོད་ཀྱི་ཞུས་ངོར། དར་གྱི་འབུ་དང་། ཤེལ་དང༌། ཆང་
དང་། ་ རང་འཐག་བཟོ་མི་རྣམས་བོད་ལ་བཏང༌། །
ཆོ་ཀོའུའི་ལོ་དང་པོ་ ༡ ༡༩༩ལ། སྲོང་བཙན་སྐུ་འདས།
གོང་མའི་ཕོ་ཉ་བོད་དུ་སེམས་གསོ་ལ་བཏང་ཞིང་། གདུང་ལ་
-
-
88



མཆོད་འབུལ་བྱས། སྲོང་བཙན་ལ་སྲས་མེད་པས། ཚ་བོ་
ཞིག་ཁྲི་ལ་འཁོད། དེ་ན་ཆུང་སྟབས་རྒྱལ་སྲིད་ཀྱི་བྱ་བ་རྣམས་
མགར་སྟོང་བཙན་གྱིས་བསྐྱངས་སོ། །(ཞེས་པའོ)
(དཀྱུས) དེ་ལ་ཚ་བོ་འདི་སྲས་མང་སྲོང་མང་བཙན་སྔར་
ནས་ གྲོངས་པ་དེའི་སྲས་ཡིན་ཅེས་རྒྱལ་ རབས་ ཡོངས་གྲགས་་་་
རྣམས་སུ་བྱུང༌། སྤྱིར་སྲོང་བཙན་ལ་སྐུའི་གཉེན་ཚན་དུ་གྱུར་
པ་ནི། སྐུ་སྲིང་སརྦ་མ་ཀར་བྱ་བ་དང་། ཡང་ཤོག་དྲིལ་ཀ་
བའི་དབུ་ཤོག་ རལ་བ་དེའི་ཐད་ན། སྲོང་བཙན་ གྱི་གཅུང་།
བཙན་ སྲོང་ དང༌ སྐུ་ མཆེད་ གཉིས་ མ་ འཆམ་ པའི་ མཐར།
བཙན་སྲོང་གཉལ་གྱི་ཡུལ་དུ་བཞུགས་སུ་བཅུག་ཅེས་བྲིས་འདུག་
པས། གཅུང་བཙན་སྲོང་བྱ་བ་ཞིག་ཀྱང་འདུག་པ། དེ་དག་
གི་ལོ་རྒྱུས་ཀྱང་རྩད་བཅད་པར་བྱའོ། །དེ་ལྟར་ཀོང་ཇོ་བྱོན་པའི་
ལོ་དང་། སྲོང་བཙན་འདས་པའི་ལོ་གཉིས་ནི་རིམ་པ་བཞིན།
ལྕགས་གླང་དང་ལྕགས་ཁྱི་ཡིན་པར་ལོ་རྒྱུས་ཐམས་ཅད་ཁ་མཐུན་
ཞིང༌། གོང་འོག་གི་རྒྱལ་རབས་འདི་གཉིས་ཀྱང་མཐུན་པས།
དོགས་དཔྱོད་ཅི་ཡང་མ་དགོས། འོན་ཀྱང་འཁྲུངས་པའི་ལོ་ནི་
གླང་ཡིན་པར་ལོ་རྒྱུས་མང་པོར་བཤད་ཀྱང་། གླང་དེའི་དབང་
ཐང་དང་། དེ་ལོ་སྐོར་གང་གི་ཡིན་པ་ལ་མཁས་པ་རྣམས་མི་
མཐུན། ལྔ་པ་ཆེན་པོ་དང་འགོས་ནི་ས་གླང་དུ་བཞེད། བུ་
་
89



སྟོན་སོགས་ཀྱིས་མེ་གླང་དུ་གསུངས། ལྷག་པར་འགོས་ཀྱིས་
གླང་དེ་དྲུག་ཅུ་སྐོར་སྔ་མའི་ས་གླང་དུ་བྱས་ནས། སྲོང་བཙན་
དགོང་ལོ་བརྒྱད་ཅུ་རྩ་གཉིས་བཞུགས་པར་གསུངས། སྤྱིར་
བོད་ཀྱི་ལོ་རྒྱུས་རྙིང་པའི་རིགས་ལ། གླང་སྟག་སོགས་ཀྱི་ལོ་
ཙམ་ལས། ལོ་ཁམས་བཤད་པ་ཡེ་མེད་པས། རབ་བྱུང་དང་
པོ་ཡན་ཆད་ཀྱི་ལོ་ཚིགས་རྣམས་གཏན་ལ་འབེབས་ཚེ། ལོ་རྒྱུས་
ཤིན་ཏུ་མང་པོ་བསྡུར་ནས་དཔྱད་དགོས་པས། ཡང་དག་པར་
ནི་ འགོས་ལོ་ལྟ་ བུའི་ མཁས་ པ་ མ་ གཏོགས་ སུས་ ཀྱང་ མི་ནུས།
འོན་ཀྱང་འགོས་ཀྱི་བཞེད་པ་ལ་ཡང་རྣམ་པ་ཀུན་ཏུ་ལོང་བས་
གླང་མཇུག་གི་ཚུལ་དུ་བྱས་ན་མི་རུང་བ་ཡང་རེ་གཉིས་ཡོད་དམ་
སྙམ། དེས་ན་འགོས་ཀྱི་བཞེད་པ་གསལ་བར་བཤད་ན་འདི་
ཡིན་ཏེ། དེ་ཡང་ཀོའུ་ཙུང་གིས་ས་སྟག་ལ་ཁྲི་བཟུང་དུས་སྲོང་
བཙན་དགུང་ལོ་ལྔ་བཅུ་ལ་ཕེབས། ཀོའུ་ཙུང་ལོ་དགུ་བསྡད།
དེ་ནས་ཐེ་ཙུང་ཁྲི་ལ་འཁོད་དུས་སྲོང་བཙན་ང་དགུ་ལ་ཕེབས།
ཐེ་ཙུང་གི་ལོ་དགུ་པ་ནས་རྒྱ་བོད་ཀྱི་འབྲེལ་བྱུང༌། དེ་ནས་
ལྕགས་གླང་ལ་ཀོང་ཇོ་བག་མར་བརྫངས། དེ་དུས་སྲོང་བཙན་
དོན་གཉིས་ལ་ཕེབས། དེ་ནས་ད་དུང་ལོ་དྲུག་འགོར་བ་བདེན་
ན། སྲོང་བཙན་དོན་དགུ་ལ་ཕེབས་ཚེ་ཀོང་ཇོ་དང་བཤོས།
བཙན་པོ་གྲོངས་ནས་ཀོང་ཇོ་བོད་དུ་ལོ་སོ་གཅིག་བཞུགས་པ་



བསྡོམས་པས་ཀོང་ཇོ་བོད་དུ་ལོ་ཞེ་གཉིས་བཞུགས་པ་སོགས་ཡིན་
ཏེ། དེབ་སྔོན་རང་ལ་ཞིབ་ཏུ་གཟིགས་པར་འཚལ། དེ་ལ་
སྲོང་བཙན་འདས་པའི་ལོ་ནི་འགོས་རང་ཉིད་ཀྱང་རྒྱའི་ལོ་རྒྱུས་
ལ་བདེན་པར་གསལ་མོད། འཁྲུངས་ལོ་དེ་རྒྱུ་མཚན་ཅི་འདྲ་
ཞིག་ལ་བརྟེན་པ་ནམ་ཡང་གསལ་བར་མ་གསུངས། ཡོངས་སུ་
གྲགས་ པའི་ལོ་རྒྱུས་རྣམས་ན། སྲོང་བཙན་དགུང་ལོ་བཅུ་་་
གསུམ་པར་ཁྲི་ལ་བཞུགས་ནས་རྒྱ་བཟའ་བསུ་བའི་གྲོས་མཛད་
ཅེས་བཤད་པ་འདི་བདེན་ན། འགོས་ཀྱི་བཞེད་ པའི་ ལྕགས་
གླང་དེའི་སྐབས། ཀོང་ཇོ་བགྲེས་མོ་ལོ་དྲུག་ཅུ་ལྷག་བཞེས་པ་
ཞིག་བག་མར་འབྱོན་དགོས། དེས་ན་འགོས་ཀྱིས་གདོན་མི་ཟ་
བར་ལོ་དྲུག་ཅུ་སྐོར་སྔ་མའི་ས་གླང་དང༌། ཕྱི་མའི་ས་གླང་ནོར་
བར་ཟད་དེ། རྩ་བ་འདི་ནས་ནོར་བའི་དབང་གིས། དར་
མས་ཆོས་བསྣུབས་པའི་ལྕགས་བྱ་ནས་ལོ་ དུ་ སོང་བརྩིས་ པ་ན་
ཡང་། རེས་དྲུག་ཅུ་སྐོར་གཅིག་ ལྷག རེས་དྲུག་ཅུ་ སྐོར་་་་
གཅིག་ཆད་པ་གཉིས་དེབ་སྔོན་གྱི་མགོ་མཇུག་ཀུན་ ཏུ་ཡོད་པ།
ཞིབ་ཏུ་རྩིས་དང་ཤེས། སྤྱིར་སྲོང་བཙན་བརྒྱད་ཅུ་ ལྷག་་་་་་
བཞུགས་ཟེར་མཁན་རྣམས་ཀྱིས། རྒྱལ་པོ་དགུང་ལོ་དོན་་་་་
དགུའི་སྐབས་རྒྱ་བཟའ་བག་མར་བཞེས་སོ་བྱ་བ་འདི་འཛུམ་བག་
ཅུང་ ཟད་ དང་ བཅས་ ཁས་ ལེན་ དགོས་ པ་ བཟློག་ ཏུ་ མེད་ ལ།



ཁོང་རྣམས་བརྒྱད་ཅུ་བཞུགས་ཟེར་བ་དེ་ཡང་། དོན་ལ་རྒྱུད་
ཀྱི་ལུང་བསྟན་ཞིག་ལ་བརྟེན་པ་ཙམ་ཡིན་ལ། རྒྱུད་ཚིག་དེའི་
དོན་ཡང་ཆེས་གཞན་ཞིག་ཡིན་མོད་ཀྱི། སྐབས་སུ་མ་བབས་
པས་འདིར་མ་སྤྲོས་སོ། །
དེས་ན་ཀུན་མཁྱེན་བུའི་བཞེད་པ་བཞིན་བྱས་ཏེ། སྲོང་
བཙན་མེ་གླང་ལ་འཁྲུངས། ས་གླང་དེ་ཁྲི་ལ་ཕེབས་པའི་ལོར་
བྱས། ལྷག་མའི་ལོ་ཚིགས་རྣམས་རྒྱའི་ལོ་རྒྱུས་སོར་བཞག་བྱས་
ནས། དེ་ཐམས་ཅད་དྲུག་ཅུ་སྐོར་གཅིག་གི་ནང་དུ་རྐྱང་རྩིས་
སུ་བྱས་ན་རྒྱུ་མཚན་ ཤིན་ ཏུ་ཆེ་ སྙམ་ཞིང་། དེ་ལྟར་བྱས་ཚེ།
སངས་རྒྱས་མྱ་ངན་ལས་འདས་ནས་ལོ་ཆིག་ སྟོང་བརྒྱ་དང་རེ་
གཅིག་པའི་མེ་གླང་ལ་སྲོང་བཙན་འཁྲུངས། རང་ལོ་བཅུ་་་
གསུམ་བཞེས་ཚེ་ཁྲི་ལ་ཕེབས། བཅོ་བརྒྱད་བཞེས་ཚེ་རྒྱ་བོད་ཀྱི་
འབྲེལ་ཐོག་མར་བྱུང་། ཉེར་ལྔ་བཞེས་ཚེ་ཀོང་ཇོ་བག་མར་
བྱིན། དེས་ན་དེབ་སྔོན་དུ་བོད་རྣམས་ལོ་ངོ་བརྒྱད་ཙམ་དུ་རྒྱ་
ལ་འཐབ་མོ་བྱས་གསུངས་པ་ཡང་། སྲོང་བཙན་གྱི་བཅོ་བརྒྱད་
ནས། ཉེར་ལྔའི་བར་གྱི་ལོ་འདི་རྣམས་ཡིན་པར་སེམས། དེ་
ནས་རང་ལོ་སོ་བཞི་པ་ལྕགས་ཁྱི་ལ་གྲོངས། དེའི་ཤུལ་དུ་ཀོང་
ཇོ་ལོ་སོ་གཅིག་བཞུགས་ནས། འདུས་སྲོང་མང་པོ་རྗེའི་ཁྲི་ལོ་
བཞི་བ་ལྕགས་འབྲུག་ལ་འདས། དེས་ན་འོག་ཏུ་བཀོད་པའི་



རྒྱལ་རབས་(ཀ)པ་ལས། མང་སྲོང་གི་ཁྲི་ལོ་ཉེར་དྲུག་ཚར་
ནས། རྒྱལ་པོ་འདུས་སྲོང་གི་ཁྲི་ལོ་བདུན་གྱི་བར་དུ་བརྩིས་
པའི་ལུག་གི་ལོ་ལ། བཙན་མོ་མུན་ཅང་ ཀོང་ ཇོའི་མདངས་་
བཏང་། ཞེས་བྲིས་པ་ཡང་ཀོང་ཇོ་གྲོངས་ནས་ལོ་ གསུམ་ན་
མདང་མཆོད་བཏང་བར་འདུག འདི་ལྟར་བྱས་ཚེ་བོན་གྱི་
བྱམས་མ་བྱ་བའི་ལོ་རྒྱུས་སུ་ཡང་། སྲོང་བཙན་བོན་ལ་སྡང་
བས་དགུང་ལོ་ཡང་ སོ་དྲུག་ལས་ མ་ཐུབ་ཅེས་ བྲིས་པ་དེ་ཡང༌།
གྲོངས་ནས་ལོ་གཉིས་ཙམ་གསང་རྒྱ་བྱས་ཚུལ་རྒྱལ་རབས་ཀ་པར་
གསལ་བ་དེ་དང་འགྲིག་འདུག་པས། སྐྱེས་བུ་མང་དུ་སྨྲ་བ་
ལ། ། བདེན་པའི་དོན་གཅིག་མེད་པ་མིན། ། གསུངས་པ་ལྟར་
སྣང་ངོ། ། ལར་བརྒྱད་ཅུར་བཞུགས་ པ་དང་། སོ་བཞི་ ལས་
ལྷག་མ་བཞུགས་དང་། ཡབ་ཡུམ་གསུམ་མཉམ་དུ་གྲོངས་པ་
དང་། ཡང་ཚད་པའི་བསྟུན་གྱིས་རིམ་ཅན་དུ་འདས་པ་དང་།
ཀོང་ཇོ་ཤུལ་དུ་ཡུན་རིང་བཞུགས་པ་སོགས་མི་འདྲ་བ་འདི་ཀུན།
སྤྲུལ་པའི་རྒྱལ་པོའི་རྣམ་པར་ཐར་པ་གཅིག་ཉིད། བློ་གྲོས་རྩིང་
ཞིབ་ཀྱི་གདུལ་བྱ་སོ་སོའི་དོན་མི་འདྲ་བར་སྣང་བ་ཙམ་ཡིན་ལ།
རྣམ་པ་གཅིག་ཏུ་ན། རྒྱལ་པོ་ཡབ་ཡུམ་སྤྲུལ་པའི་སེམས་དཔར་
སྙིང་ནས་ཡིད་ཆེས་པ་དག་ལ་ནི། སངས་རྒྱས་ཕར་ཟད། ས་
ཐོབ་འཕགས་པ་གཅིག་གིས་ཀྱང་། དུས་གཅིག་ལ་མཛད་པ་མི་



འདྲ་བ་གསུམ་དུ་མ་ཟད། མི་འདྲ་བ་བརྒྱ་ཕྲག་སྟོན་པ་ལ་ཡང་།
འགལ་བ་ཅུང་ཟད་ཀྱང་འོངས་པའི་དོན་མེད་ལ། དེ་མིན་་་
སེམས་ཀྱི་གཏིང་ན། སངས་རྒྱས་ཀྱི་མཛད་པ་ལ་འཇིག་རྟེན་གྱི་
ཚད་ཐིག་འདེབས་པའི་བག་ཆགས་ཤིན་ཏུ་འཐུག་པ་རྣམས་ཀྱིས་
ནི། གཅིག་འདོད་ན་གཞན་འདོར་དགོས་པ་འོས་མེད་ལགས་
པས། རང་རང་གིས་ཇི་ལྟར་མོས་པ་བཞིན་བྱ་བར་ཟད་དོ། །
དེ་ལྟར་ཞིབ་མོའི་ལོ་ཚིགས་ནི་གོང་དུ་སྨོས་པ་དེ་ཡིན་ལ།
རགས་པའི་དུས་བསྒྲིགས་ན། བོད་ཀྱི་རྒྱལ་པོ་སྲོང་བཙན་སྒམ་
པོ་དང་། རྒྱ་གར་གྱི་རྒྱལ་པོ་བྱིཧཪྵཱ་དང༌། སློབ་དཔོན་ཆེན་
པོ་ཕྱོགས་ཀྱི་གླང་པོ་དང་། ནག་མོའི་འཁོལ་དང༌། དབྱུག་
པ་ཅན་དང་། ཐང་གུར་གྱི་གོང་མ་ཐེ་ཙུང་དང་། ཏ་ཟིག་གི་
གོང་མ་ཡེཋི་གེ་རྡ་རྣམས་དུས་མཉམ་ཞིང༌། ཁ་ཆེ་རྣམས་ཀྱི་
སྟོན་པ་སྦྲང་རྩིའི་བློ་གྲོས་ཀྱང་འདི་དག་དང་དུས་མཚུངས་སོ། །
(སྟོན་པ་འདི་ལ་ཁ་ཆེའི་རང་སྐད་དུ་མོ་ཧ་མ་ཏ་ཞེས་འབོད་པ་རྒྱ་སྐད་དུ་ཟུར་ཆག་
ནས་མ་དྷུ་མ་ཏི་ཞེས་བྲིས་པ་དེ་སྦྲང་རྩིའི་བློ་གྲོས་ཞེས་བསྒྱུར་པར་འདུག) བཙན་
པོ་དགུང་ལོ་བཅུ་གསུམ་པར་ཁྲི་ལ་ཕེབས་ཚེ། དབུས་གཙང་
གཉིས་ཙམ་གྱི་བདག་པོ་ཡིན་པ་ལ། ལོ་ཉུང་ངུ་དེ་ཙམ་ཞིག་གི་
ཡུན་ལ། ཞང་ཞུང༌། བལ་ཡུལ། རྒྱ་གར་བྱང་ནས་བཟུང་
སྟེ། ཤར་དུ་རྒྱའི་ཟོང་ཅོ་ལ་ཐུག་གི་བར་དབང་དུ་བསྡུས་པ་
94



ཅང་སྲིད་དམ་སྙམ་དུ་ཡང་བསམ་པར་མི་བྱ་སྟེ། གནའ་དུས་
ཀྱི་གྷི་རིག་གི་དཔའ་བོར་གྲགས་པ། དམག་དཔོན་ཨེ་བགས་
ཟན་ཊར་གྱིས་ཀྱང་། ཏ་ཟིག ཨར་བྷི། རྒྱ་གར་སོགས་ཀྱི་
ས་དེ་སྙེད་བཟུང་སྟེ། སླར་རང་ཡུལ་དུ་འཁོར་ནས་ཤི་བ་ན།
ད་དུང་ལོ་སུམ་ཅུ་སོ་གཉིས་ལས་མ་ལོན་ཟེར་ན། དྲག་པོ་རྟ་
མཆོག་རོལ་པ་མི་གཟུགས་ཀྱི་གོ་ཁྲབ་གྱོན་པའི་རྒྱལ་པོ་འདི་ལྟ་བུ་
ནི་ལྟ་ཅི་སྨོས་པའི་ཕྱིར་རོ། །དེས་ན་རྒྱལ་པོ་འདིའི་རྣམ་པར་རྒྱལ་
བའི་དཔལ་ནི། བསམ་ན་ངེས་པར་ངོ་མཚར་བའི་གནས་ཡིན་
ཏེ། སྤྱིར་ཁྲི་སྲོང་ལྟ་བུ་མངའ་ཐང་འདི་དུས་ལས་རྒྱ་ཆེ་ཡང་།
གདུང་རྒྱུད་གོང་མ་རྣམས་ཀྱིས་དབང་བའི་ཆབ་སྲིད་ཆེན་པོ་སྔར་
ཡོད་ཀྱི་སྟེང་དུ། དཔུང་སྟོབས་ལྷག་པར་དར་བ་ཙམ་ཡིན་ལ།
རྒྱལ་པོ་འདི་ནི་ཐོག་མར་ཡུལ་ཕྲན་འགའ་ཞིག་གི་བདག་པོ་ཙམ་
དུ་ བཞུགས་ པ་ལས། ཡུན་ ཐུང་ངུ་དེ་ ཙམ་ ཞིག་ གི་ རིང་ ལ།
ལེ་བར་ཁྲི་ཕྲག་དུ་མས་འཁྱུད་པའི་སའི་ཁྱོན་ལ་མངའ་མཛད་
པའི་ཕྱིར་རོ། །
ཐེ་ཙུང་ནི་ ཐང་གུར་གྱི་གོང་མའི་ ཁྲོད་ན་སྟོབས་ཤུགས་
ཀྱིས་གྲགས་སྙན་ཅན་ཡིན་མོད་ཀྱི། དེ་ཡང་དོན་ལ་བོད་ཀྱི་
དཔུང་གི་རྔམས་ཟིལ་མ་བཟོད་པའི་ཁར། སྔར་སྲས་མོ་མི་སྟེར་
བའི་ཁ་ཆད་བྱས་པ་ལ་རྩིས་ཏེ། རེ་ཞིག་འཐབ་པའི་འཁུལ་དུ་
95



བྱས་ཤིང་། བོད་དམག་ལ་ཉམ་ཉེས་པ་ཅུང་ཟད་བྱུང་བའི་
མཇུག་ཏུ། ཀོང་ཇོ་ཡང་དེ་མ་ཐག་གནང་བ་ཡིན་ནོ་ཞེས་
མཁས་པ་འགའ་ཞིག་གིས་ཟེར་ཏེ། ཤིན་ཏུ་བདེན་པར་་་་་
འཁུམས་ཤིང༌། ཐེ་ཙུང་ནས་བཟུང་རྒྱའི་མཁར་མིག་སུམ་བརྒྱ་
ཙམ་བོད་ཀྱི་ལག་ཏུ་ཤོར་ཞེས་ཟེར་རོ། །
གཡོ་མེད་སྙིང་རྗེའི་དབང་ཕྱུག་སྤྱན་རས་གཟིགས། །
ཡུད་ཙམ་ཁྲོས་པའི་སྤྱན་གྱི་སྡང་མིག་གིས། །
གསེར་འབྲུག་སྡེར་ལྔའི་ཁྲི་ལ་འགྱིངས་པ་ཡི། །
མཐུ་ལྡན་གནམ་གྱི་བུ་ཡང་འདར་བར་བྱས། ། ཞེས་བྱ་བ་
ནི་རྒྱལ་པོ་སྲོང་བཙན་སྒམ་པོའི་སྐབས་སོ། །
སྲོང་བཙན་གྱི་རྗེས་སུ། བཙན་པོ་མང་སྲོང་མང་བཙན་
བོད་ཀྱི་ཁྲི་ལ་བཞུགས་པ་ཡིན་ཅིང༌། མང་སྲོང་འདི་སྔར་་་་
བཤད་པ་ལྟར་སྲོང་བཙན་གྱི་སྐུའི་ཚ་བོ་ཡིན། འདི་ཁྲི་ལ་་་
འཁོད་དུས་སྐུ་ན་ཤིན་ཏུ་ཕྲ་བས། དོན་ལ་བློན་ཆེན་པོ་མགར་
སྟོང་བཙན་གྱིས་སྲིད་ཀྱི་གཉེར་ཁ་ ཐམས་ཅད་བཟུང་སྟེ་ཁྲི་ལོ་
བཅོ་ལྔའི་བར་ཆབ་སྲིད་བསྐྱངས། འདིའི་ཁྲི་ལོ་ལྔ་པའི་ཤིང་
སྟག་ ལོ་ ནས་ བཟུང་ འདུན་ མ་ བསྡུས་ བྱ་ བའི་ སྒྲོས་ བྱུང་ ཞིང་།
དེ་ཡང་རྗེ་བློན་ཐམས་ཅད་འཛོམས་ཏེ་ལོ་རེ་བཞིན་གྱི་ཆབ་སྲིད་



སྐོར་ལ་བཀའ་མོལ་གནང་བའི་ཚོགས་འདུ་ཆེན་པོ་རེ་ཡོད་པར་
སྣང་ལ། ཁྲི་ལོ་ཉེར་གསུམ་པའི་དུས་ནས་དབྱར་འདུན་དང་
དགུན་འདུན་གྱི་ཚོགས་འདུ་གཉིས་དང༌། ཡང་མདོ་སྨད་ཀྱི་
འདུན་མ་བྱ་བའི་ཚོགས་འདུ་ཞིག་མདོ་སྨད་རང་དུ་ཚོགས་རྒྱུ་
ཡོད་པ་སོགས་ཀྱང་འོག་གི་སྒྲོས་ལ་གསལ་ལོ། །
(ཀ)གོང་དུ་དྲངས་པའི་འཕྲོས། །
( སངས་ རྒྱས་ འདས་ རྗེས་ ཀྱི་ ༡༡༩༩ ལྕགས་ ཕོ།) ཁྱིའི་ ལོ་ ལ་ བབས་ ཏེ།
བཙན་པོ་མེས་ཁྲི་སྲོང་བཙན་གྱི་ སྤུར་ཕྱིང་བའི་རིང་ ཁང་ན་་་་་
མཁྱུད་ཅིང་བཞུགས་ཏེ། བཙན་པོ་དབོན་ཁྲི་མང་སློན་མང་
བཙན་མེར་ཀེ་ན་བཞུགས་པར་ལོ་གཅིག
(སངས་རྒྱས་འདས་རྗེས་ཀྱི་ ༡༡༩༥ ལྕགས་མོ།） ཕག་གི་ལོ་ལ་བབས་
ཏེ། བཙན་པོ་ཉེན་ཀར་ན་བཞུགས་ཤིང༌། ཕྱིང་བར་བཙན་
ཕོ་མྱེས་ཁྲི་སྲོང་བཙན་གྱི་མདངས་བཏང་བར་ལོ་གཅིག
(སངས་རྒྱས་རྗེས་འདས་ཀྱི་ ༡༡༩༦པ་ཆུ་ཕོ།) བྱི་བའི་ལོ་ལ་བབས་ཏེ།
བཙན་པོ་(མང་སྲོང་མང་བཙན་ཕོ་བྲང་།) ཉེན་ཀར་ན་བཞུགས་ཤིང་།
བློན་ ཆེན་（མགར） སྟོང་ བཙན་ གྱིས། གློ་ བ་ དང་ རྩང་ རྒྱའ
（འབངས་སུ་)བཀུག་པའི་ལོ་གཅིག
(འདས་རྗེས་ཀྱི་༡༡༩༧པ་ཆུ་མོ་གླང་གི་ལོ་ལ་བབས་ཏེ།) བཙན་པོ་ཉེན་
ཀར་ན་བཞུགས་ཤིང་། བློན་ཆེན་སྟོང་བཙན་གྱིས། གཡུག་
ཏུ་གནག་ལིངས་(ཏེ་ཤ་ཁྲལ་ཆེན་པོ་)བཏབ། ང་[ད】 རྒྱལ་མང་པོ་
97



རྗེས་ཞིང་གི་ཕྱིང་རིལ་(ཏེ་ཡུལ་མིའི་སོ་ནམ་གྱི་གཉེར་ཁ་)བགྱིས། ར་
སང་རྗེ་བློན་རིས་སྟག་རྒྱ་དང་ཞིང་གི་ཚོང་ཆེན་སྦྱར། (འདི་ནི་
སྟག་བྱ་བྱ་བའི་རྒྱལ་ཁབ་ཞིག་དང་བོད་གཉིས་ཚོང་འབྲེལ་བྱས་སམ་སྙམ།） ཞང་
ཞུང་ཡུལ་གྱི་མང་ན་(ཏེ་རྫོང་དཔོན་）དུ་སྦུག་གྱིམ་བཙན་རྨང་ཆུང་
(པ་སྟེ་བསྐོས། རྨང་ཆུང་འདི་སྔར་སྲོང་བཙན་གྱི་སྐབས་བང་ཆེན་དུ་བྱས་ཏེ་ཞང་
ཞུང་ཡུལ་དུ་བཏང་བ་དེ་ཡིན་ནམ་སྙམ།) མདོ་སྨད་དུ། ཀམ་ཁྲི་བཟང་
བྱེ་མདའ། ཐོང་མྱིས་བཀུམ་སྟེ་ཤ་གཉེརད་བ(སྟེ་དགྲ་ཤ་གླན་)
པར་ལོ་གཅིག
(འདས་རྗེས་ཀྱི་༡༡༩༨ ཤིང་ཕོ།) སྟག་གི་ལོ་ལ་བབས་ཏེ། བཙན་
ཕོ་མེར་ཀེ་ནའ་བཞུགས་ཤིང༌། བློན་ སྟོང་བཙན་གྱིས་(ཡུལ་)
མོང་ཕུ་སྲལ་འཛོང་དུའ(འདུན་མ་）བསྡུས་ཏེ། རྒོད་གཡུང་(སྟེ་
ཕོ་རྒོད་དང་ཕལ་བའི་ཁྱད་པར་)དབྱེ་ཞིང་། མཁོ་ཤམ(སྟེ་གྲབས་ཤོམ་)
ཆེན་པོ་བགྱི་བའི་རྩིས་མགོ་བགྱིས་པར་ལོ་གཅིག་
（འདས་ རྗེས་ ཀྱི་ ༡༡༩༩ཤིང་ མོ།) ཡོས་ བུའི་ ལོ་ ལ་ བབས་ ཏེ།
བཙན་པོ་མེར་ཁེ་ན་བཞུགས་ཤིང༌། བློན་ཆེན་སྟོང་བཙན་གྱིས་
（ཡུལ་） འགོར་ཏིར་བཀའ་ཁྲིམས་ཀྱི་ཡི་གེ་བྲིས་པར་ལོ་གཅིག
(འདས་ རྗེས་ ཀྱི་ ༡༩༠༠མེ་ ཕོ།） འབྲུག་ གི་ ལོ་ ལ་ བབས་ ཏེ།
བཙན་པོ་མེར་ཀེ་ན་བཞུགས་ཤིང་། བློན་ཆེན་སྟོང་བཙན་གྱིས་
གཙང་གི་ཡུལ་མར་དུའ་ཤ་ལིངས་(ཏེ་ཤ་ཁྲལ་） ཆེན་པོ་བཏབ་པར་
ལོ་གཅིག



(འདས་རྗེས་ཀྱི་༡༩༠ ༡མེ་མོ།）སྦྲུལ་གྱི་ལོ་ལ། བཙན་པོ་མེར་གེ་
ན་བཞུགས་ཤིང༌། བློན་ཆེན་སྟོང་བཙན། དབྱར་སྙིང་དྲུང་
གི་གཡོ་ཐལ་བ་གོང་ན་མཆིས་པར་ལོ་གཅིག
(འདས་རྗེས་ཀྱི་ ༡༩༠ ༢ ས་ ཕོ།) རྟའི་ལོ་ལ་བཙན་པོ་མེར་ཀེ་ན་
བཞུགས་ཤིང་། བློན་ཆེན་སྟོང་བཙན་སྙིང་དྲུང་གི་སྣ་རིངས་ན་
མཆིས་པར་ལོ་གཅིག
(ལོ་འདི་མགར་སྟོང་བཙན་རྒྱ་ནག་ཏུ་སླེབས་པའི་ལོ་ཡིན་པ་རྒྱལ་རབས་ང་
པར་གསལ་བས། སྙིང་དྲུང་བྱ་བའི་ཡུལ་དེ་ཡང་མདོ་སྨད་ཀྱི་ཡུལ་ཞིག་ཡིན་ནམ་
སྙམ་ལ། མཚོ་སྔོན་ལྷོ་ངོས་སུ་བློན་པོ་གསེར་ཆེན་བྱ་བའི་རི་ཡོད་པ་དེ ར་མགར་
ཡུན་རིང་བཞུགས་ཚུལ་ཨ་མདོ་རྣམས་ལ་ངག་སྒྲོས་ཀྱང་སྣང་། དེས་ན་ལོ་རྗེས་
མར་རྒྱ་ནག་ནས་སླར་འཁོར་ཏེ་འ་ཞ་ཡུལ་དུ་ཕེབས་པ་ཡིན་ནམ་སྙམ།)
(འདས་རྗེས་ཀྱི་༡༩༠༢ས་མོ།)ལུག་གི་ལོ་ལ་བས་ཏེ། བཙན་པོ་
སྤྲགས་ཀྱི་ཤ་ར་ན་བཞུགས་ཤིང་། བློན་ཆེན་སྟོང་བཙན་འ་ཞ་
ཡུལ་ན་མཆིས་ཏེ། ད་རྒྱལ་མང་པོ་རྗེས། མཚོ་ནག་སྟོང་རུར།
རྒྱ་སེའུ་དེན་སང་དང་། ནོལ་ཐབས་(སྟེ་གཡུལ་ཐབས)བགྱིས་ཏེ།
ད་ རྒྱལ་ཀྱང་གུམ་ཞིང་བརྒྱད་ཁྲི་ སྟོང་ལ་རྡུགས་པར་ ལོ་ གཅིག
（ཨ་མདོ་རྡོ་བིས་བྱ་བའི་ཡུལ་དུ་སྟོང་རུའི་མཚོ་ནག་ཏུ་གྲགས་པ་ཡོད་པས་ཡུལ་དེ་
ཕྱོགས་སུ་དམག་འཐབ་པར་མངོན། རྒྱ་དམག་ཁྲི་ཕྲག་བརྒྱད་ཀྱིས་བོད་དམག་
ཆིག་སྟོང་མ་ཐུབ་པར་ཐབས་སྡུག་པ་བྱ་བའི་དོན་ནོ།)
（འདས་རྗེས་ཀྱི་༡༩༠༩ ལྕགས་ཕོ།) སྤྲེའུའི་ལོ་ལ། བཙན་པོ་མལ་
དྲོའི་སྐེ་བྱེ་ན་བཞུགས་ཤིང༌། བློན་ཆེན་སྟོང་བཙན་འ་ཞ་ཡུལ་



ན་མཆིས་པར་ལོ་གཅིག
（༡༢༠ ༥ ལྕགས་མོ།) བྱ་གག་གི་ལོ་ལ། བཙན་པོ་མེར་ཀེ་ན་
བཞུགས་ཤིང༌། བློན་ཆེན་སྟོང་བཙན་འ་ཞ་ཡུལ་ན་མཆིས་པར་
ལོ་གཅིག
(༡༣ ༠༦ཆུ་ ཕོ།) ཁྱིའི་ལོ་ལ། བཙན་པོ་རྐང་གཡུག་ ཏུ་་་་་
འགོརད་མཛད་ཅིང་། བློན་ཆེན་སྟོང་བཙན་གྱིས། དུ་གུལ་
དུ་ཞང་ཞུང་གི་མཁོས་(ཏེ་ གཉེར་ཁ་）གྱིས་པར་ལོ་གཅིག(ལོ་འདི་
མགར་གྱིས་གྲུ་གུ་ལ་དམག་བརྒྱབ་པའི་ལོ་ཡིན་པས་དུ་གུལ་བྱ་བ་ཡང་གྲུ་གུ་ལ་ཟེར་
རམ་སྙམ།)
(༡༣༠༧ཆུ་མོ།) ཕག་གི་ལོ་ལ། བཙན་པོ་སྣམ་ སྟོང་ལ་་་་་་
བཞུགས་ཤིང་། བློན་ཆེན་སྟོང་བཙན་འ་ཞ་ཡུལ་ན་མཆིས་པར་
ལོ་གཅིག
(༡༢༠༨ ཤིང་ཕོ།)བྱི་བའི་ལོ་ལ་བཙན་པོ་བྱང་རོལ་དུ་གཤེགས་
ཤིང་། བློན་ཆེན་སྟོང་བཙན་འ་ཞ་ཡུལ་ན་མཆིས་པར་ལོ་གཅིག་
(༡༢༠༩ཤིང་མོ།) གླང་གི་ལོ་ལ། བཙན་པོ་ཟིང་གི་ལྕེ་ནག་ན་
བཞུགས་ཤིང༌། བློན་ཆེན་སྟོང་བཙན་འ་ཞུ་ཡུལ་ན་མཆིས་པར་
ལོ་གཅིག
（༡༢ ༡༠མེ་ཕོ།) སྟག་གི་ལོ་ལ་བབས་ཏེ། བཙན་པོ་ཟིང་གི་རྩྭ་
ནག་སླད་མ་ན་བཞུགས་ཤིང༌། བློན་ཆེན་ སྟོང་བཙན་འ་ཞ་
ཡུལ་ནས་སླར་འཁོརད་ཏེ་(ཡུལ་)ཟིང་མདར། ཐོང་མྱིག་(འབྲས་
100



-
-
ན
ཀྱི་ནད་ཚ་)བྱུང་བར་ལོ་གཅིག
(༡༢ ༡ ༡མེ་མོ།)ཡོས་བུའི་ལོ་ལ་བཙན་པོ་འོར་མང་དུ་གཤེགས་
ཏེ། བློན་ཆེན་སྟོང་བཙན་རིས་པུར་ གུམ་པར་ལོ་ གཅིག ( ལོ་
འདིར་མགར་གྲོངས་པ་ཡིན་ཞིང་། དེ་ཡང་དེབ་ཐེར་དམར་པོ་དང་སྔོན་ པོར་
རྒྱའི་རྒྱལ་རབས་དྲངས་པ་ལས། མགར་གྱིས་གྲོགས་བྱས་ནས་ལོ་བཅོ་ལྔ་རྒྱལ་སྲིད་
བསྐྱངས་ཞེས་བྱུང་ལ། འདིར་ཡང་བྱི་བ་ནས་སྟག་གི་བར་གྱི་ལོ་བཅོ་ལྔ་ལ་མགར་
གྱི་བྱ་བ་རྣམས་བྲིས་ནས། ལོ་དེའི་རྗེས་མར་མགར་ གྲོངས་ཞེས་བྲིས་པ་རྣམས་
གུང་འགྲིགས་པར་སྣང་)
(༡༢ ༡༢ ས་ ཕོ།) འབྲུག་གི་ལོ་ལ་བཙན་པོ་སྒྲགས་ཀྱི་ཤ་ར་ན་
བཞུགས་ཤིང་། དྲི་མ་ཁོལ་དུ་དགྲ་བཞི་(སྟེ་དམག་སྒར་)བརྩིགས་
པར་ལོ་གཅིག
(༡༢༡༣ས་མོ།) སྦྲུལ་ གྱི་ལོ་ལ་བཙན་པོ་ཟིང་ གི་ ལྟ་ ནག་་་་་
བཞུགས་ཤིང་། འ་ཞ་མང་པོ་ཕྱག་བཙལ་ཏེ་གཏེའུ་བསྡུས་པར་
(ཏེ་འབངས་སུ་སྡོད་པའི་གན་རྒྱ་ཕུལ་བར་)ལོ་གཅིག་
(༡༣ ༡༩ ལྕགས་ཕོ།)རྟའི་ལོ་ལ། བཙན་པོ་འོ་དང་ན་བཞུགས་
ཤིང་། ཇི་མ་ཁོལ་དུ་རྒྱ་མང་པོ་བདུངས་པར་(སྟེ་བསད་པར་)ལོ་
གཅིག(འདིའི་འོ་དང་བྱ་བ་ལྷ་ས་ལ་ཟེར་བར་མངོན། དེབ་སྔོན་དུ་མང་སྲོང་གི་
ཁྲི་ལོ་ཉེར་གཅིག་པ་རྟའི་ལོ་ལ་བོད་དམག་གིས་ཐང་གི་རྒྱལ་ཁམས་བརྒྱབ། ཡུ་
གུར་གྱི་ཡུལ་ཐུད་བླངས་བྱ་བའི་ལོ་འདི་ཡིན་པར་འདུག)
（༡༢ ༡ ༥ ལྕགས་མོ།) ལུག་གི་ལོ་ལ་བབས་ཏེ། བཙན་པོ་་་་་
དཔྱརད་ལྟམ་གྱི་ར་སྔོན་བཞུགས་ཏེ། དགུན་ཉི་མ་ངས་ཚལ་དུ་
101



གཤེགས་ ཤིང་། བཙན་ མོ་ སྟ་ མོ་ སྟེངས་（ཡུལ་） སྙ་ ཤུར།
སྤུངས་རྒྱ་རྒྱུག་ལ་བག་མར་གཤེགས་པར་ལོ་གཅིག(འདི་རྒྱལ་པོའི་སྐུ་
མཆེད་ཅིག་ཡིན་པར་སྣང་། ༡༢ ༡༦ཆུ་ཕོ།)
སྤྲེའུའི་ལོ་ལ་བབས་ཏེ། བཙན་པོ་དབྱརད་ ཤངས་ཀྱི་
སུམ་ཆུ་བོ་ན་བཞུགས་ཤིང་། དགུན་ན་བ་གླིང་དུ་གཤེགས་ཏེ།
ནད་འབྲུམ་བུས་བསྙེངས་པར་(ཏེ་སྙུངས་པར་)ལོ་གཅིག (ཡོས་ལོ་
མགར་གྲོངས་ནས། སྤྲེལ་ལོའི་བར་གྱི་ལོ་དྲུག་པོ་འདི་ལ། མགར་གྱི་ཚ་བོ་ཞང་
བློན་པྲ་མོ་དང་། འབངས་ཀྱི་དཔྱའ་གཅོད་མཁན། དཔའ་སུམ་སྣང་གིས་བྱས།
དེ་ནས་མགར་སྙ་བློན་ཆེན་དུ་བསྐོས་པ་ཤོག་དྲིལ་ག་པར་གསལ།)
(༡༢ ༡༧ཆུ་མོ།) བྱ་གག་གི་ལོ་ལ་བཙན་པོ་དབྱར་སྟོད། ཕོ་
དམ་མདོ་ན་བཞུགས་ཤིང༌། དབྱར་སྨད་སུམ་ཅུ་པོར་སྤོར་ཏེ།
འདུན་མ་(སྟེ་དབྱར་གྱི་ཚོགས་འདུ་) འདོང་ཀའི་ནེ་ཙོ་ལུང་དུ་(མགར་
གྱི་བུ་ཆེ་བ་） མགར་བཙན་སྙ་ལྡོམ་བུ་དང༌། (བུ་འབྲིང་པོ་）ཁྲི་་་
འབྲིང་བཙན་བྲོད་གཉིས་ཀྱིས་བསྡུས་ཏེ། འབྲོག་མཁོས་ཆེན་
པོ་བགྱིས། དགུན་(བཙན་པོ་ཕོ་བྲང་ཤངས་ཀྱི་རབ་ཀ་ཚལ་དུ་
གཤེགས་ཤིང་། (དགུན་གྱི་)འདུན་མ་དུངས་དུངས་ཀྱི་སྟག་ཚལ་
དུ་བསྡུས་ཏེ། མུན་མིག་རྐང་ཏོན་བགྱིས། ཕ་ལོས་(འབངས་
སུ་)བཀུག་པར་ལོ་གཅིག་
（༡༢ ༡༨ ཤིང་ ཕོ།) ཁྱིའི་ལོ་ལ་བབས་ཏེ། བཙན་པོ་དབྱར་་
ཟིང་ན་བཞུགས་ཤིང་། ལྕོག་ལ་(ངོ)ལོག་པ་དང་། དགུན་
༥
102



to
ཚང་བང་སྣར་གཤེགས་ཏེ། འདུན་མ་གླང་གི་པུ་ཆུང་དུ་འདུས་
ཏེ། ཞུགས་ལོང་དམར་པོ་རྩིས་པར་ལོ་གཅིག(ཞུགས་ལོངས་དམར་
པོ་བྱ་བ་དམག་རུ་ཞིག་གི་མིང་ཡིན་ནམ་སྙམ།)
（༡༢ ༡༩ཤིང་མོ།) ཕག་གི་ལོ་ལ་བབས་ཏེ། དཔྱིད་ཞེ་ཤིང་དུ་
གཤེགས་ཏེ། བཙན་མོ་ཁྲི་མ་ལོད་ཀྱིས། སྟོན་མོ་ཆེན་མོ་་
གསོལད། (འདི་ལ་ཕྱི་ཁྲི་མ་ལོད་ཅེས་འབྱུང་བས། སྲོང་བཙན་གྱི་བཙན་
མོ། ཁྲི་བཙུན་ཡིན་སྲིད་དམ་དཔྱད་ལ། རྒྱལ་མོ་འདི་དབང་ཤུགས་ཆེན་པོ་བྱུང་
ཡོད་ཚོད་འདུག)འབོན་ད་རྒྱལ་ཁྲི་ཟུང་གིས། གསེར་ཟངས་ཆེན་
པོ་གསོལ་པ་དང་། དབྱརད་བལ་པོ་ན་བཞུགས་ཤིང༌། བློན་
བཙན་སྙས། ཤིམས་ཀྱི་གུ་རན་དུ་ཞང་ཞུང་གི་མཁོས་བགྱིས་ཏེ།
གྲུ་གུ་ཡུལ་དུ་ལྟང་ཡོར་མཆིས། དགུན་བཙན་པོ་འོན་གྱི་སྣ་བོ་
ནར་བཞུགས་པར་ལོ་གཅིག
(༡༣༢༠ མེ་ཕོ།)བྱི་བའི་ལོ་ལ་བབས་ཏེ། དབྱརད་བཙན་པོ་
སྤྲུགས་ཀྱི་ཤ་ར་ན་བཞུགས་ཤིང༌། དགུན་ཚང་བང་སྣ་ནས་ཁྲི་
མང་སློན་ཏེ་(མང་སྲོང་མང་བཙན་)དགུང་དུ་གཤེགས། བཙན་ཕོ་
སྲས་ཁྲི་འདུས་སྲོང་། སྒེགས་ཀྱི་ལྷ་ལུང་དུ་བལྟམ་(པ་སྟེ་སྐུ་་་་
འཁྲུངས།)བློན་བཙན་སྙས་གྲུ་གུ་ཡུལ་དུ་(དམག་དྲངས་ཏེ། ལྕམ་
བུ་ཁྲི་བཤོས་ཁྲོམ་འཚལ་བར་ལོ་གཅིག
(༡༢ ༢ ༡མེ་མོ།) གླང་གི་ལོ་ལ། བཙན་པོ་ཡབ་ཀྱི་སྤུར(ཏེ་སྐུ་
གདུང་)བ་ལམ་ན་མཁྱུད་ཅིང(སྟེ་སྦས་ཤིང་)བཞུགས་ཏེ། རྒྱ་ཤིན་
103



༥༥
ཁུ་བུལ་བུ་དང༌། ལྕོག་ ལ་ རིང་ཙུག་སྐོར་ གཉིས། གློ་བ་་་་
རིངས་ཏེ། ཞང་ཞུང་ངོ་ལོག་ཅིང་། བཙན་པོ་ཁྲི་འདུས་སྲོང་
ཉེན་ཀར་ན་བཞུགས་པར་ལོ་གཅིག
(༡༢ ༢ ༢ ས་ཕོ།) སྟག་གི་ལོ་ལ་བབས་ཏེ། བཙན་པོ་ཡབ་ཀྱི་
རིང་(སྟེ་ སྐུ་གདུང་)བ་ལམ་ མཁྱུད་ ཅིང༌(སྟེ་སྦས་ ཤིང) བཞུགས་ ཏེ།
དགུན་སྟོད་འདུན་མ་གླིག་རྒྱུ་བྱེར་འདུས། དགུན་སྨད་མངན་
དུ་འདུས་ཏེ། ར་སང་རྗེ་སྤུངས་རྩེ་རྒྱུག་དང་། ཁུ་ཁྲི་སྟ་དགྲུ་
ཟུང་ལ་བཀྱོན་ཕབས་ཏེ། བཙན་པོ་ཉེན་ཀར་ན་བཞུགས་ཤིང་
ཡབ(གྲོངས་པའི་གསང)བཏོལ་བར་ལོ་གཅིག
(༡༢༢ ༣ས་མོ།) ཡོས་ཀྱི་ལོ་ལ། བཙན་པོ་ཉེན་ཀར་ན་་་་་་་
བཞུགས་ཤིང་། (ཕོ་བྲང)ཕྱིང་བར་བཙན་པོ་ཡབ་ཀྱི་མདང(སྟེ་
གདུང་མཆོད)བཏང་བར་ལོ་གཅིག
དཀྱུས། འདིར་རྒྱལ་རབས་ཕན་ཚུན་རྭ་འཕྲོད་ལུགས་
ངོ་མཚར་བ་འདི་ལྟར་སྣང་སྟེ། དེ་ཡང་མང་སྲོང་འདི་དོན་ལ་
མེ་བྱིའི་ལོ་ལ་སྐུ་འདས་པ་ཡིན་མོད། དེབ་སྔོན་དུ་རྒྱའི་རྒྱལ་
རབས་དྲངས་པར་ས་མོ་ཡོས་ལ་འདས་ཞེས་བཤད། རྒྱལ་་་
རབས་(ཀ) པ་འདིར་གླིང་དང་སྟག་གི་ལོ་ལ་ཡབ་ཀྱི་སྐུ་གདུང་
སྦས་ནས་བཞག་ཅེས་བཤད། དེས་ན་ལོ་ གསུམ་ གྱི་རིང་ལ་་
བཙན་པོ་གྲོངས་པ་གསང་རྒྱ་བྱས་ནས་བཞག་སྟེ། ས་མོ་ཡོས་
104



ཀྱི་ལོར་གདུང་མཆོད་བཏང་ནས་བཙན་པོ་འདས་སོ་ཞེས་ཀུན་ལ་
གོ་བར་བྱས་པས། རྒྱ་ནག་ཏུ་ལོ་དེ་རང་ལ་བཙན་པོ་གྲོངས་པ་
ལ་ཆ་བཞག་ནས། རྒྱའི་རྒྱལ་རབས་སུ་ཡང་། མང་སྲོང་ས་
མོ་ཡོས་ལ་འདས་ཞེས་ཐོ་བཀོད་པར་གསལ་ལོ། ། གསང་རྒྱ་བྱེད་
དགོས་པའི་རྒྱུ་མཚན་ཡང་། མང་སྲོང་གྲོངས་པའི་ལོ་དེ་རང་
ལ། འདུས་སྲོང་སྐུ་འཁྲུངས་པས། ལོ་གསུམ་ཙམ་མ་ལོན་
པར་རྒྱལ་སར་འགོད་མི་ནུས་སྙམ་པས་ཡིན་ངེས། ལོ་ཚིགས་
གཞན་རྣམས་ཀྱང་རྒྱལ་རབས་ང་པ་དང་བསྡུར་ནས་ཞིབ་ ཏུ་་
དཔྱད་པར་འཚལ། དེ་ལྟར་རྒྱའི་རྒྱལ་རབས་སུ་བོད་ཀྱི་བཙན་
པོ་རྣམས་ཁྲི་ལ་འཁོད་པ་དང༌། འདས་པའི་ལོ་བྲིས་པ་ཕལ་
ཆེར་ཞིག རྒྱ་ནག་ཏུ་གནས་ཚུལ་དེ་འབྱོར་བ་ན། བྲིས་པར་
གསལ་བས་ཞིབ་ཏུ་ཤེས་པར་བྱ་ལ། བཙན་པོ་མང་སྲོང་རང་
ལོ་བཅུ་གསུམ་པར་ཁྲི་ལ་འཁོད་ཅེས་དེབ་སྔོན་དུ་བྲིས་པ་དེ་ཡང་
རྒྱའི་རྒྱལ་རབས་ལ་བརྟེན་པར་གསལ་མོད། གལ་ཏེ་མང་སྲོང་
འདི་སྲོང་བཙན་གྱི་སྲས་ཀྱི་སྲས་ཡིན་པ་བདེན་ན་ཁྲི་ལ་བཞུགས་
དུས་དགུང་ལོ་བཅུ་གསུམ་ལོན་སྟངས་མེད་པས། འདི་ཡང་
སྔར་བཤད་པ་ལྟར་འདས་རྗེས་ཀྱི་ ༡༢༠༢ པ་ས་ཕོ་རྟའི་ལོ་ལ་
མགར་རྒྱ་ཡུལ་དུ་སླེབས་ཚེ། བཙན་པོ་དགུང་ལོ་བཅུ་གསུམ་
ལོན་ཚུལ་དང་། ཁྲི་ལ་བཞུགས་ཡོད་ཚུལ་ སོགས་རྒྱ་ནག་པས་་
105



གསར་དུ་ ཐོས་པ་ལ་བརྟེན། ལོ་བཅུ་གསུམ་ལོན་ཚེ་ཁྲི་ལ་་་
བཞུགས་ ཞེས་ རྒྱའི་ རྒྱལ་ རབས་ སུ་ བྲིས་ པར་ གདོན་ མི་ ཟ་ ལ།
འགོས་ཀྱིས་དེ་ཀུན་དབྱེ་བསལ་མ་མཛད་པར་རང་ལོ་བཞི་བཅུ་
རྩ་ གཉིས་ པ་ ས་ མོ་ ཡོས་ ལ་ གྲོངས་ སོགས་ གསུངས་ པར་ སྣང༌།
དེས་ན་མང་སྲོང་རང་ལོ་བཞི་བའི་སྐབས་ཁྲི་ལ་འཁོད་ནས་་་
དགུང་ལོ་ཉེར་བདུན་པ་མེ་བྱིའི་ལོ་ལ་འདས་པ་ཡིན་ནམ་སྙམ་སྟེ།
གཟུར་གནས་དག་གིས་དཔྱད་པར་འཚལ། །
ཤོག་དྲིལ། (ཁ) པར་མང་སྲོང་མང་བཙན་གྱི་སྐོར་མ་བྱུང་
བས། འདིར(ང)པ་ལས་དྲངས་ན། (ང)སྲོང་བཙན་གྱི་རྗེས་
སུ། མཚན་མི་གསལ་བའི་བཙན་པོ་ཞིག་བོད་ཀྱི་ཁྲི་ལ་བཞུགས།
ཞན་ ཙིང་གི་ལོ་གསུམ་པ། (སངས་རྒྱས་འདས་རྗེས་ཀྱི་ ༡༢༠༣)ལ་
མགར་སྟོང་བཙན་སླར་ཡང་རྒྱ་ནག་ ཏུ་ སླེབས། གོང་མ་ལ་་
གསེར་གཞོང་ཆེན་པོ་ཞིག་ཕུལ། བཙན་པོ་གསར་པའི་བཙུན་
མོར། ཀོང་ཇོ་ཞིག་ཀྱང་གནང་བར་ཞུས། དེ་ནས་ལོ་ལྔ་སོང་
བ་ ན། གྲུ་ གུ་ རྣམས་ རྒྱ་ ལ་ ཤོར་ བ། མགར་ གྱིས་ ཐོས་ ཏེ།
དམག་བཟང་པོ་རྣམས་འཁྲིད་ནས་གྲུ་གུའི་ཐོག་ཏུ་སོང་། དེའི་
ཚེ་གྲུ་གུའི་དཔོན་སོ་ཧོ་གེ་བྱ་བ་བོད་ཀྱི་ཕྱོགས་སུ་བྲོས་ཏེ། རང་
ཡུལ་གྱི་ནང་རྣམས་ཐམས་ཅད་སྐྲུན། དེར་བོད་དང་གྲུ་གུ་་
གཉིས་ཀ་གཡུལ་བཀྱེས། ཕྱོགས་གཉིས་ཀ་ནས་གོང་དུ་ཡི་གེ་
106



༈
ཕུལ་ཏེ། གྲོགས་ཏན་བྱེད་པར་ཞུས་ཀྱང༌། གོང་ནས་ སུའི་
ཕྱོགས་ཀྱང་མ་གནང༌། མཐར་བོད་དམག་གིས་གྲུ་གུ་ཕམ་སྟེ།
གྲུ་གུའི་རྒྱལ་པོ་མུ་ཡུན་ནོ་ཧེ་པོ་དང༌། རྒྱལ་མོ་ཝཾ་ ཕཱ་ གཉིས་
འཁོར་དང་བཅས་པ། རང་ཡུལ་བོར་ཏེ་ལན་ཇོ་ཕྱོགས་སུ་བྲོས།
བོད་དམག་གིས་གྲུ་གུའི་རྒྱལ་པོའི་རྗེས་སྙེགས་པ་འགོག་པའི་ཆེད་
དུ། གོང་ནས་དམག་དཔོན་འཛིན་ཞེན་ ཐེ་དང༌། ཐུའུ་གུ་
ཙེང་ཡུན་གཉིས། ལན་ཇོ་དང༌། ཧྲན་ཇོར་བཏང༌། པུ་
དིན་ཁན་ལ་དམག་དཔོན་ཆེན་པོའི་ལས་ཀ་བསྩལ། །
དེའི་རྗེས་སུ་བོད་ཀྱི་བློན་ཆེན་འཇིན་འཇིན་བྱ་བ་གྲུ་གུའི་
མགོ་ལ་ནག་བསྐྱེད་པའི་ཆེད་དུ་སླེབས་ཀྱང༌། གོང་ནས་མཇལ་
འཕྲད་ ཀྱང་ མ་ གནང་བར། བློན་ པོ་ ལ་ བཀའ་ བཀྱོན་ པས།
ཁོང་རང་ སླར་ལོག་དགོས་པ་བྱུང་། དེའི་འོག་ཏུ་སླར་ཡང་
བོད་ཀྱི་ཕོ་ཉ་ཞིག་བཏང་སྟེ།། གྲུ་གུ་དང་བོད་གཉིས་འདུམ་
བྱེད་དགོས་ན། རྒྱ་ནག་གི་ཞིང་ཆེན་ཆེ་ཤུའི་བྱ་བ་དེ་བོད་ལ་
སྤྲོད་དགོས་ཚུལ་གོང་མ་ལ་ཞུས་ཀྱང་། གོང་ནས་གསན་དུ་མ་
བཞེད། དེ་དུས་ཙ་ན་བོད་ཀྱི་བློན་ཆེན་མགར་སྟོང་བཙན་དེ་
གྲོངས། མགར་འདི་ཡི་གེ་མི་ཤེས་ཀྱང༌། རང་བཞིན་གྱིས་བློ་
རྣོ་ ཞིང་། ངང༌ ཚུལ་ བརྟན་ ལ། དམག་ ཐབས་ མཁས།
བོད་དུ་ཁོང་ལ་མཐོང་ཆེ་ཞིང༌། ཁོང་ལ་བརྟེན་ནས་བོད་ཀྱི་
107



རྒྱལ་ཁམས་སྟོབས་ཤུགས་ཆེར་སོང་བ་ཡིན། ཁོང་པ་རྒྱའི་ཕོ་
བྲང་དུ་ཡང་སླེབས་ཏེ། ཐེ་ཙུང་གི་སྐབས། གོང་ནས་ནུབ་
ཕྱོགས་ ཀྱི་ སྐུ་ སྲུང་ དམག་ དཔོན་ བྱ་ བའི་ གོ་ གནས་ ཀྱང་ སྩལ།
(ཚལ་བའི་དེབ་དམར་དུ་དྲངས་པར། ཡང་ཡིའུ་ཡུའི་ཐ་མི་ཚུན་ཀུན་བྱ་བའི་གོ་
གནས་ མགར་ལ་གནང་ཞེས་བྲིས།)གོང་མ་ཡང་ཁོས་ སྨྲས་ པའི་གཏམ་
རྣམས་ལ་ཐུགས་ཤིན་ཏུ་མཉེས་པ་ཡིན། གོང་མའི་ཚ་མོ་ཞིག་
ཀྱང་ཆུང་མར་གནང༌། །
མགར་ལ་བུ་བཞི་སྟེ། མགར་བཙན་སྙ་ལྡོམ་བུ། (ལོན་ཙིན་
ལིན།) མགར་ཁྲི་འབྲིང་བཙན་བྲོད། (ལོན་ཙན་སུ།) བློན་ཟི་མདོ་ཡེ།
བློན་འབལ་ལོན་རྣམས་ལས། བཙན་སྙ་ལྡོམ་བུས་ཕའི་གོ་ས་
བཟུང༌། བུ་གཞན་གསུམ་དམག་དཔོན་དུ་བྱས་ཏེ། ལོ་དེ་
རང་ལ་རྒྱའི་ས་མཚམས་སུ་དམག་དྲངས། འཇང་གི་རིགས་ཀྱི་
ཞིང་ཆེན་བཅུ་གཉིས་བཅོམ། གོང་མའི་མདུན་གྲོས་པ་རྣམས་
ནས། གྲུ་གུ་རྣམས་ལན་ཇོའི་ལྷོ་སྒོ་ཕྱོགས་སུ་འཇོག་རྩིས་བྱས།
གོང་མ་རང་ཉིད་ནས་ཐོག་མར་བོད་ལ་གཡུལ་འགྱེད་པར་་་་་
དགོངས་ཏེ། བློན་ཛན་ཅོ་དང༌། ཡན་མོ་འབེན། དམག་
དཔོན་ཅི་ བྷི་ཧེ་ལི་རྣམས་མདུན་དུ་བོས་ཏེ་བཀའ་གྲོས་མཛད་
པར། ཡན་མོ་འབེན་གྱིས་གོང་མ་ལ། ད་ལྟ་རང་ཡུལ་དུ་མུ་
གེ་ཆེ་བས། དམག་བྱེད་པ་མི་འོང་བྱ་བ་ཞུས། ཅི་བྷི་ཧེ་ལི་ན་
རེ། བོད་རྣམས་ནུབ་ཕྱོགས་ཀྱི་ས་ཐག་རིང་པོ་ན་སྡོད་ཅིང༌།
108



རང་རེའི་དམག་གིས་དེར་སླེབས་ཚེ་ཁོང་རྣམས་རི་ལ་འབྲོས་པར་
ངེས། རི་ལ་རྗེས་དེད་པས་རྗེས་མི་ཟིན། སླར་དཔྱིད་ཀ་ཤར་
བ་དང་མཉམ་དུ། ཁོང་རྣམས་ཕྱིར་འོངས་ཏེ་སླར་ཡང་གྲུ་གུ་
བཅོམ་པར་ངེས། དེས་ན་རེ་ཞིག་གྲུ་གུ་རྣམས་ལ་གྲོགས་ཏན་
བྱེད་རྒྱུ་བཞག་ན་ལེགས། དེ་ནས་བོད་རྣམས་ཀྱིས་རང་རེ་ལ་
དམག་བྱེད་པའི་སྟོབས་ཤུགས་མི་འདུག་སྙམ་ནས། དྲེགས་པ་
སྐྱེས་ ཤིང་སོས་དལ་དུ་སྡོད་པའི་སྐབས། གློ་བུར་དུ་དམག་་
དྲངས་ ན་ རྒྱལ་ཁ་ལོན་པར་ངེས་ ཟེར། བློན་ཛ ན་ ཅོ་ན་རེ།
ད་ལྟ་གྲུ་གུ་རྣམས་ཉམས་ཐག་པའི་སྐབས་སུ་གྲོགས་མ་བྱས་ན།
ཡུལ་དེ་རྩ་བ་ཉིད་འཇིག་པར་ངེས། དེ་བས་ད་ལྟ་རང་དམག་
དྲངས་ཏེ་གྲུ་གུ་བོད་ཀྱི་ལག་ཏུ་མ་ཤོར་ཙམ་བྱུང་ན། རྗེས་སོར་
ཐབས་ཅི་ཡང་བྱེད་དུ་གཏུབ་ཟེར། དེ་ལྟར་གྲོས་ལ་མ་མཐུན་
པས་དོན་ཐག་མ་ཆོད་པར་ལུས་ཤིང༌། གྲུ་གུ་རྣམས་ཡུལ་སྤོ་
བའི་ཐབས་ཀྱང་མ་འགྲིག །
（འདས་རྗེས་ཀྱི་༡༢༠༦པའི་ལོ་ལ།)བོད་དམག་སླེབས་ཏེ། ནུབ་
ཕྱོགས་ཀྱི་གྲུ་གུ་ཚོ་ཆེན་བཅུ་ཆབ་འོག་ཏུ་བསྡུས། ཞེང་ཕེན་གྱི་
ལོ་ དང་ པོ(༡༣ ༡༩ པའི་ ལོ།） ལ་ སླར་ ཡང་ བོད་ དམག་ སླེབས་ ཏེ།
རྒྱའི་ཞིང་ཆེན་བཅོ་བརྒྱད་ཙམ་བཅོམ། བོད་དང་ལི་ཡུལ་པ་
གཉིས་གྲོགས་སུ་བསྡེབས་ནས་གུ་ཅིའི་གྲོང་ཁྱེར་གྱི་ལྕགས་རི་ཡང་
109



བཤིག དེ་ ནས་ རྒྱུའི་ ཞིང་ ཆེན་ བཞི་ བོད་ ཀྱི་ ལག་ ཏུ་ ཤོར།
གོང་ནས་དམག་དཔོན། ཟེ་ཞིན་ཀེ་དང་གོ་ཞི་ལྡན་གཉིས་ལ་
བཀའ་ཕབ་སྟེ། དམག་འབུམ་ ཕྲག་གཅིག་ཙམ་འཁྲིད་ནས།
ཏཱ་ཚོན་ཡུལ་དུ་སླེབས། དེར་བུའུ་ཧེའི་ཕྱོགས་སུ་འགྲོ་གྲབས་
བྱས་པ་ན། དམག་དཔོན་ཟེ་ཞིན་ཀེ་ན་རེ། ཡུལ་དེ་ ཐག་
རིང་བས། དམག་གི་ཁལ་རྟ་དང་བཅས་བགྲོད་པར་དཀའ།
དེ་བས་ཁལ་རྟ་རྣམས་རྟ་པཱི་ལིན་དུ་ ཤིང་གི་རྭ་བས་བསྐོར་ཏེ་
བཞག་ནས། དམག་རྐྱང་པ་གང་མགྱོགས་སུ་སོང་སྟེ། བོད་
ཀྱི་ སྟེང་ དུ་ གློ་ བུར་ དུ་ འཛིང་ ན་ རྒྱལ་ ཁ་ ལོན་ པར་ ངེས་ ཟེར།
འོན་ཀྱང་གོ་ཞི་བཱིན་ཡང་ཁོ་རང་དང་གོ་གནས་མཉམ་པའི་་་
དམག་ དཔོན་ དུ་ སོང་གཤིས། ཁོས་ ངག་ ལ་ མ་ བརྩིས་ པར།
དམག་མི་ཁལ་རྟ་དང་བཅས་པ་བོད་ཀྱི་དཔུང་དང་ཉེ་བར་་་་
འཁྲིད་དེ་འཐབ་པས། རྒྱ་དམག་རྣམས་ཤིན་ཏུ་འཚབས་ཆེ་
བར་ཕམ་སྟེ། ཁལ་རྟ་རྣམས་ཀྱང་བསྐྱུར་ནས་སླར་བྲོས། ཟེ་
ཞིན་ཀེ་དམག་དང་བཅས་པ་ཏཱ་ཚོན་བར་དུ་སླེབས། འོན་ཀྱང་
དེར་ཡང་བོད་དམག་གིས་རྗེས་དེད་ནས་སླེབས་ཏེ། རྒྱ་རྣམས་
འཚབས་ ཆེ་ བར་ ཕམ། དམག་ ཕལ་ ཆེར་ བསད་ ཅིང༌ རྨས།
མཐར་བོད་ཀྱི་བློན་ཆེན་མགར་བཙན་སྙ་དང༌། ཟེ་ཞིན་ཀེ་
གཉིས་ཀྱིས་བར་དུ་འདུམ་བྱས་ཏེ་དམག་དཔོན་སླར་རྒྱ་ཡུལ་དུ་
110



ལོག ། དེ་ལྟར་བོད་ཀྱི་དམག་གིས་གྲུ་གུ་ཕམ་སྟེ། གྲུ་གུའི་ས་
ཐམས་ ཅད་ཆབ་འོག་ ཏུ་བྱས། གོང་ནས་སླར་ཡང་དམག་་་་
དཔོན་ཛན་ཅོ་དམག་གསར་པ་དང་བཅས། བོད་ལ་འཐབ་ཏུ་
བཏང་ ཡང་། དམག་དཔོན་ ལམ་ དུ་ ཤི་ སྟེ་ དམག་ ཕྱིར་ལོག
（འདས་རྗེས་ཀྱི་ལོ་ ༡༢ ༡༦)ལོ་ལ་ཀྱི་བློན་པོ་འཛིན་འཇིན་རྒྱ་ནག་ཏུ་
བཏང་། བློན་པོ་དེ་གཞོན་དུས་སུ་ རྒྱ་ནག་གི་ཡིག་ གྲྭར་ཡོན་
ཏན་སྦྱངས་པའི་མཁས་པ་ཡིན། གོང་ནས་ཁོ་མདུན་དུ་བོས་ཏེ།
བོད་ཡུལ་ དང་ བཙན་ པོའི་ སྐོར་རྣམས་ འདྲི་རྟོག་ མཛད་ པར།
བོད་བློན་ན་རེ། ངེད་ཅག་གི་བཙན་པོ་ནི་སྟོབས་ཤུགས་དང་
མཁྱེན་རྒྱ་རྗེ་སྔ་མ་ལས་ཀྱང་ལྷག་པ་ཙམ་བཞུགས། རྒྱལ་སྲིད་
དོ་དམ་ཆེ་ཞིང༌། བློན་རྣམས་ཀྱིས་དབུ་བསྐོར་དུ་མི་གཏུབ་པ་
ཞིག་ཡིན། བོད་འབངས་རྣམས་གྲང་བའི་ཡུལ་དུ་སྡོད་པས།
སྟོན་ཐོག་ཉུང་ཞིང་ནོར་ཕྱུགས་སྐྱོང་། བུའི་ཧེ་ཙེའི་བྱང་དུ་
དབྱར་ཁ་ཡང་གངས་མི་བཞུ །མི་རྣམས་དབྱར་དུས་སུ་བལ་གྱི་
ཕྱིང་པ་དང་། དགུན་ནི་སློག་པ་གྱོན་ཏེ་ལུང་ཁུག་ཏུ་བབས་
ནས་སྦྲ་ནག་དང་སྤྱིལ་པོ་ཕུབ་སྟེ་ སྡོད། གཞན་ རྩྭ་ཆུ་གར་་་་
བཟང་ལ་བལྟས་ནས། གནས་འཕོ་བསྐྱེལ་བྱེད། ཚོང་ཟོང་
ནི་རྒྱའི་ཡུལ་ལས་ཤིན་ཏུ་དཀོན། འོན་ཀྱང་དབུལ་ཕྱུག་ཐམས་
ཅད་སེམས་གཅིག་ཏུ་མཐུན་ཞིང་། གཅིག་གྲོགས་གཅིག་གིས་
111



བྱེད་པས་བོད་ཀྱི་རྒྱལ་ཁབ་སྟོབས་ཤུགས་ཆེ་བའི་རྒྱུ་མཚན་ཡང་
དེ་ཡིན་ཞེས་ཞུས། དེར་གོང་མས། འོ་ན་ཁྱོད་བོད་དང་གྲུ་
གུའི་ རྒྱལ་ རིགས་ གཉིས་གཉེན་ཚན་དུ་གཏོགས་ པས་ མཐུན་་་་
འགྲིག་བཟང་པོ་དགོས་རྒྱུ་ལ། གྲུ་གུའི་དཔོན་པོ་ཟོ་ཧོ་ཀེ་རང་
ཡུལ་ལ་ངོ་ལོག་སྟེ་བོད་དུ་བྲོས་པར། བོད་ཀྱི་བཙན་པོས་ཁོ་ལ་
གོ་གནས་ སྤྲད། དེ་ནས་ བོད་དམག་དྲངས་ཏེ་གྲུ་གུ་བཅོམ།
ངེད་ཀྱིས་དམག་དཔོན་ཟེ་ཞིན་ཀེ་འདུམ་བྱེད་དུ་བཏང་བར་བོད་
དམག་གིས་ད་དུང་། མུ་ཡོན་བཅོམ་ཞིང་། ངེད་ཅག་གི་
ལན་ཇོ་ཡང་བཅོམ་པ་དེ་ཅི་ཡིན་གསུངས་པར། བོད་ཀྱི་བློན་
པོ་ཡར་ལངས་ཏེ་གོང་མ་ལ་ཕྱག་ཕུལ་ནས། ཁོ་བོ་ནི་རྗེ་བཙན་
པོས་གོང་མ་ལ་སྐྱེས་འབུལ་དུ་བཏང་བ་ལས། གཞན་ལས་སུ་
བྱ་བ་གང་ཡང་མེད་ཅེས་ལན་མ་ཞུས་པས་གོང་མ་ཡང་མཉེས།
（འདིར་ཟེ་ཞིན་ཀེ་དམག་བྱེད་དུ་བཏང་བ་ལ། འདུམ་བྱེད་དུ་བཏང་བ་ཞེས་
མཛེས་མོས་ཀྱིས་གསུང་བྱོན་པར་སྣང་།)
ཞང་ཡོན་གྱི་ལོ་གསུམ་པ། ༡༢ ༡༩བའི་ལོ་ལ། བོད་
ཀྱི་བློན་པོ་ཏོ་རེ་འཕན་བུ་བྱ་བ་རྒྱ་ལ་སླེབས་ཏེ། བོད་དང༌
འདུམ་བྱེད་པར་ཞུས་ཀྱང་གོང་ནས་མ་གསན། ལོ་དེའི་རྗེས་
མར། བོད་དམག་གིས། ཤ་ཇོ། ཀོ་ཇོ། ཧེ་ཇོ། ཕྲིན་
ཇོ་རྣམས་བཅོམ། དཔོན་པོ་དང་འབངས་རྣམས་བསད་ཅིང་།
112



ནོར་ཕྱུགས་རྣམས་འཕྲོག་སྟེ་འཁྱེར། དེར་གོང་ནས་ བཀའ་
ཕབ་སྟེ། དམག་སྒར་གཉིས་ལས་ཡན་ལག་བཅུ་གཉིས་ཡོད་
པའི་དཔུང་ཞིག་ དཔོན་ གུང་ལོ་ ཞན་ ལ་ འཁྲིད་དུ་བཅུག་ནས།
ཏ་ཇོའི་ཕྱོགས་སུ་བཏང༌། དཔུང་ཡན་ལག་གཉིས་ཡོད་པ་ཞིག་
དམག་དཔོན་ལི་ལོན་གྱིས་འཁྲིད་དེ་ལན་ཇོ་ལ་འགྲོ་རྒྱུ་བྱས་ཀྱང་།
དམག་དཔོན་གཉིས་རྒྱལ་ས་ནས་མ་སོང་བར་སྡོད་ཡོད་པའི་བར་
ལ། སླར་ཡང་ བོད་དམག་ སླེབས་ ཏེ། ཐེ་ ཇོ་ བཅོམ་ ཞིང༌།
གྲོང་ཁྱེར་མི་གོང་དང༌། ཏིན་ལང་གཉིས་ཀ་བཟུང༌། ཕྲུ་ཇོ་
ཡང་བཅོམ་སྟེ། དེར་ཡོད་པའི་རྒྱ་དམག་རྣམས་ཕམ་པར་བྱས།
དེའི་དོན་དུ་དམག་དཔོན་ཟི་ཞིང་ཀེ་ལ་གོང་ནས་བཀའ་ཕེབས་
ཏེ། ཏོ་ཧེའི་ཡུལ་དུ་བཏང་ཡང་། ཁོས་བོད་དང་དམག་མ་
འཐབ་པར་རང་དགར་བསྡད། དེ་དུས་བོད་རྣམས་གྲུ་གུ་དང་
བསྡེབས་ནས། ཀན་ཟིའི་བྱང་ཕྱོགས་ཀྱི་གྲོང་ཁྱེར་ ཨན་ ཤི་་་
བཅོམ། གོང་ནས་ལི་ཞིན་ཀེའི་ཚབ་ཏུ། རྒྱལ་སྲིད་ཀྱི་ཡིག་
མཁན། ལི་ཟི་ཞོན་དམག་དཔོན་དུ་བསྐོས་ཏེ་ཏོ་ཧེ་ལ་བཏང༌།
དེ་ཡང་ཁོ་དམག་དཔོན་ཆེན་པོ་ཟེ་ཞིན་ཀེ་དང་སེམས་མི་མཐུན་
པས། དམག་དཔོན་ གྱི་བཀའ་ལ་མ་ རྩིས་ སྟབས། དཔོན་
ཆེན་ཀྱང་མ་དགའ་སྟེ། ཁོ་ལ་དམག་དཔོན་གྱི་ཤེས་རྒྱ་མེད་
པར་རིག་ནས། བསམ་ངན་བྱས་ཏེ་ནུབ་ཕྱོགས་ཀྱི་དམག་་་་
113



#
དཔོན་དུ་བཙན་ཐབས་ཀྱིས་བསྐོས་པ་ཡིན། དེའི་ཕྱིར་ལི་ཟིང་
ཞོན་གྱིས་གོང་དུ་དགོངས་པ་ཞུས་ཀྱང་མ་གནང་། དེར་ཁོ་
རང་དབང་མེད་པར་བོད་ལ་དམག་འཐབ་ ཏུ་འགྲོ་དགོས་པ་
བྱུང༌། ལི་ ཟིང་ ཞོན་ བོད་ ཀྱི་ སྟེང་ དུ་ དམག་ ལ་ ཆས་ པ་ ན།
གོང་མ་རང་གིས་ཀྱང་སྐྱེལ་ཐུང་མཛད། ད་དུང་གྱན་ནན་་
དང་། ཁྲན་ནན་ཡུལ་གཉིས་ནས་ཀྱང་དམག་གཏོང་དགོས་
པའི་བཀའ་ཕབ། དམག་དེ་རྣམས་ལོང་ཇི་ལ་སླེབས་ནས་བོད་
དང་འཐབ་པས་བོད་རྣམས་ ཕམ། དེར་ལི་ཟིང་ཞོན་གྱིས་་་་
དམག་ཆིག་འབུམ་ལྔ་ཁྲི་འཁྲིད་དེ། བོད་ཀྱི་དམག་དཔོན་ཆེན་
པོ་མགར་བཙན་སྙ་དང་ཐུག་ནས། མཚོ་སྔོན་པོའི་འགྲམ་དུ་
དམག་ཆེན་འཐབ་པས། ལི་ཟིང་ཞོན་གྱི་གྲོགས་ལི་ཞོན་ལི་བྱ་
བ་དམག་ནང་དུ་འགྲོ་ཐལ་ཆེ་ནས་གཡུལ་དུ་བསད། ལི་ཟིང་
ཞོན་གྱིས་དེ་ལ་རྒྱབ་གནོན་ཅི་ཡང་བྱེད་མ་ནུས་པར། དམག་
རྣམས་ གོ་ རིམ་ མེད་ པར་ འཁྲིད་ ནས་ ཅིན་ ཕུན་ ལང་ དུ་ བྲོས།
འོན་ཀྱང་ཡུལ་དེ་ས་རོང་དོག་པས། བོད་དམག་རྣམས་དེར་
སྔོན་ལ་སླེབས་ཏེ་དམག་སྒར་བཏབ་ནས་རྒྱ་དམག་གི་ལམ་བཀག་
པར། དམག་དཔོན་ཧེ་ཅི་ཆན་ཟེར་བ་ཞིག་གིས། དམག་
སྟོབས་རྩལ་ཅན་ལྔ་སྟོང་འཁྲིད་ནས། མཚན་མོ་ཞིག་ལ་བོད་ཀྱི་
སྒར་ ཐོག་ ཏུ་ རྒྱུགས་ པས། བོད་ རྣམས་ འཇིགས་ དྲགས་ ཏེ།
114



གཅིག་ སྟེང་ དུ་ གཅིག་ འགྱེལ་ བཞིན་ ཕྱིར་ བྲོས་ ནས་ ལམ་ ཕྱེས།
དེར་ལི་ཟིང་ཞོན་གྱིས་རྒྱ་དམག་ལྷག་མ་འཁྲིད་ནས་ཤ་ཇོ་ལ་ལོག
དེ་ལྟར་རྒྱའི་དཔུང་ཤིན་ཏུ་འཚབས་ཆེ་བར་ཕམ་པ་ལ། གོང་
མ་ཡང་ཐུགས་འཁྲུགས་ཏེ། བློན་པོ་རྣམས་བསྡུས་ནས་བོད་
དམག་འགོག་ཐབས་ཀྱི་གྲོས་མཛད། དེར་གོང་མའི་ཞལ་ནས།
ཁོ་བོ་ནི་ཁྲབ་གྱོན་མ་མྱོང་ཞིང་དམག་ལ་འགྲོ་མ་མྱོང་སྟེ། འོན་
ཀྱང་སྔར་རང་རེས་ ཀོ་ལི་རྣམས་ཕབ། དེ་ནས་ལོ་ཤས་བར་
དམག་འཐབ་བྱས། སླར་རྒྱ་ཡུལ་དུ་ནང་འཁྲུག་བྱུང་། ད་ལྟ་
བོད་ཀྱི་དམག་སླེབས་པར་སེམས་ཁྲལ་ཤིན་ཏུ་ཆེ། ངེད་ཀྱི་་
དམག་དཔོན་ལི་ཙི་གྲོངས་ནས་བཟུང་། དམག་དཔོན་བཟང་
པོ་གཅིག་ཀྱང་མ་བྱུང༌། ད་ལན་ཀྱང་ཧེ་ཏེ་ཕྱོགས་སུ་སྡོད་པའི་
དམག་རྣམས་ཀྱིས་དགྲ་ཁོགས་པར་ངེས་ཀྱང་། དམག་དཔོན་
རྣམས་ངེད་ཀྱི་བཀའ་ལ་མ་རྩིས་པས་ཕམ། ད་ཅི་བྱེད་ཀྱི་གྲོས་
སྟོན་ཅིག་གསུངས་པར། བློན་ ཁ་ ཅིག་ གིས། བོད་དང་་་་
འདུམ་བྱེད་པ་འཐད་ཟེར། ཁ་ཅིག་གིས། རེ་ཞིག་བསྒུགས་
ནས་དམག་རྗེས་སོར་བྱེད་པ་འགབ་སོགས་ཞུས། །
ཅའོ་ལུན་ཀྱི་ལོ་དང་པོ་(འདས་རྗེས་ཀྱི་ ༡༢ ༢ ༣ པ།)ལ། བོད་
ཀྱི་བཙན་པོ་སྐུ་འདས་ཤིང་། སྲས་ ཁྲི་འདུས་སྲོང་དགུང་ལོ་
བརྒྱད་ལོན་པ་ཞིག་ཁྲི་ལ་འཁོད་དོ། །
་
་་་
115



མི་ཟད་དགུན་གྱི་རླུང་དང་ལྷན་ཅིག་ཏུ། །
མི་སྡུག་ཁ་བའི་ཡུལ་ནས་ཕྱིར་འཐོན་པའི། །
མི་ཐུབ་སེང་གེ་དཀར་མོའི་དམག་དཔུང་ལ། །
མི་ཡི་དབང་པོ་འཇིགས་པ་ཅིས་མི་བདེན། །ཞེས་བྱ་བ་ནི་
བཙན་པོ་མང་སྲོང་མང་བཙན་གྱི་སྐབས་སོ། །མདོ་སྨད་པ་དགེ་
འདུན་ཆོས་འཕེལ་གྱིས་མཛད་པའོ། །
རང་སྡེའི་རིགས་ལ་ཞེན་པ་དཀར་པོའི་མདངས། །
རང་བྱུང་སྙིང་གི་དབུས་ན་གནས་པ་འདིས། །
རང་ཡུལ་ཁ་བ་ཅན་གྱི་རྗེ་འབངས་ལ། །
རང་གི་ནུས་པས་སྲི་ཞུ་ཅུང་ཟད་སྒྲུབ། །
ཅེས་རྒྱལ་རབས་རྩོམ་འཕྲོ་ཅན་དེ་རེ་ཞིག་རྫོགས་སོ། །
མཇུག་རྩོམ་འདི་ཉིད་ཀྱང་མཛད་ཅིང༌། ལྷག་པར་ཆོས་ཀྱི་རྒྱལ་པོ་
སྲོང་བཙན་ནས། ད་ལྟའི་བར་གྱི་དེབ་ཐེར་ཞིག་བསྒྲིགས་དགོངས་ཡོད་
ཀྱང་། རྐྱེན་མང་གིས་བར་གཅོད་དུ་གྱུར་ཏེ་འཕྲོ་ཅན་དུ་ལུས་པ་འདི་
ཉིད་པར་དུ་བསྐྲུན་ཆེད་ཞལ་འདེབས་གནང་བ་རྣམས་དམ་པ་གང་གིས་
སྤྱན་གྱི་འབྲས་བུ་ལྟར་བསྐྱངས་པ་ཕྲན་ཧོར་ཁང་སྲས་བསོད་ནམས་དཔལ་
འབར་ནས་དོ་དོམ་གྱིས་བསྐྲུན་ཏེ།
116



སྨྲས་པ།
འཇིག་རྟེན་མེས་པོའི་དཔལ་ལ་འགྲན་བཟོད་པའི། །
མཁྱེན་ལྡན་གཟུར་གནས་འགའ་ཡིས་མཐུན་རྐྱེན་གྱིས། །
སྦྱར་བའི་ཕྱག་རྫས་མེས་པོའི་རལ་པའི་ཀླུང་། །
སྔོན་མེད་དེབ་དཀར་ལྗོན་པའི་རྩ་བར་སིམ། །
འདི་ལས་བྱུང་བའི་དགེ་བའི་འབྲས། །
རོ་མངར་གཡུར་དུ་ཟ་བའི་བཅུད། །
བོད་རིགས་སྤྱི་ཡི་དཔལ་ཐོབ་ནས། །
མངའ་བདག་རྒྱལ་པོས་རྗེས་བཟུང་ཤོག ། དགེ་ལེགས་འཕེལ། །
117



དཔེ་སྒྲིག་འགན་འཁུར་པ།
责任编辑:
མཛེས་ཆ་ཇུས་འགོད་པ།
# # ikiF:
པར་ཞུས་འགན་འཁུར་པ།
责任校对:
ཕུར་ཁོ།
B8
ཀརྨ་རྡོ་རྗེ་ཚེ་རིང་།
E ༈
གྲ་ཐ། སངས་དུང་སྐྱིད།
+LÉ * k#
༄༅།།དེབ་དཀར།
དགེ་འདུན་ཆོས་འཕེལ་གྱིས་བརྩམས།
མི་རིགས་དཔེ་སྐྲུན་ཁང་གིས་བསྐྲུན་ཞིང་འགྲེམས་སྤེལ་བྱས།
(པེ་ཅིན་ཧོ་ཕིང་ལི་བྱང་ལམ་ཨང་14པ། སྦྲག་ཨང་100013)
ཁ་པར་ཨང་གྲངས། 64234411 - 6509)
མི་རིགས་དཔེ་སྐྲུན་ཁང་གི་སྐུལ་འོད་པར་སྒྲིག་ཁང་ནས་པར་བསྒྲིགས།
ཏི་ཞིན་པར་ཁང་ནས་པར་བཏབ།
2002ལོའི་ཟླ་7 པར་པར་གཞི་དང་པོ་བསྒྲིགས།
2002ལོའི་ཟླ་7པར་པེ་ཅིན་དུ་པར་ཐེངས་དང་པོ་བརྒྱབ།
དེབ་ཚད། 787 X 1092 ཧའོ་སྨི། 1/32 དཔར་ཤོག་3.875
པར་གྲངས། 0001 - 3000 དེབ་རེར་སྒོར་7.00



图书在版编目(CIP)数据
白史/根敦群培著,一北京:民族出版社,2000.10
ISBN 7-105-04278-8
.藏族一民族历史一研究一
,
I.白... I.根...
中国一藏语 N. K281.4
中国版本图书馆 CIP 数据核字(2000)第81802号
民族出版社出版发行
(北京市和平里北街14号 邮编100013)
http//www.e56.com.cn
民族出版社微机照排 迪鑫印刷厂印刷
各地新华书店经销
2002年7月第1版 2002年7月北京第1次印刷
开本:787×1092 毫米 1/32 印张:3.875
印数:0001-3000
册 定 价 :7.00 元
此书如有印装质量问题,请与本社发行部联系退换
(编辑室电话:64234411-6509;发行部电话:64211734)
